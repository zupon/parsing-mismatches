Și grăi zicînd: Doamne, fie-ți milă de fiiul mieu că e lunatec și rău pate. Că
de multe ori cade în foc și de multe ori, în apă. Și aduș pre el ucenicilor Tăi
și nu-l putură vindeca. Dară Iisus, răspunzînd, zise: O, rudă necredincioasă și
îndărătnică, pînă când voiu fi cu voi? Pînă când voiu răbda pre voi? Aduceți-mi
pre el încoace. Și certă Iisus pre el (pre dracul) și eși dentr-însul dracul și
să vindecă coconul den acela ceas. Atunce să apropiiară ucenicii de Iisus, de
eiși, și zisără: Pentru ce noi nu putum scoate pre el? Iară Iisus zise lor:
Pentru necredința voastră, că adevăr zic voao, să ați avea credință cît un
grăunțu de muștariu, gicere-ați măgurii aceștiia, treci de acicea colo, și va
treace și nemică n-ară fi să nu să poată voao. Că acest feal de draci nu ias, ce
numai cu rugăciunea și cu postul. Iară întorcîndu-să ei în Galileiu, zise lor
Iisus: Da-să-va Fiiul omenesc în mînile oamenilor. Şi-l vor omorî pre El și a
treia zi va învie. Și să întristară foarte. Dară venind ei în Capernaum, să
apropiară cei ce lua dridrahmă cătră Pătru și-i zisără: Învățătoriul vostru
n-are didrahmă. Grăi așia și cînd întră în casă mai nainte întrebă pre el Iisus,
zicînd: Ce ți să pare, Simone? Crai pămentești de la carii iau dajde sau biru,
de la feciorii lor, au de la streini? Zise Pătru lui: De la streini. Grăi lui
Iisus: Dară, feciorii slobozi sînt. Ce ca să nu-i smintim pre ei, pasă la mare,
aruncă undița și care peaște vei scoate întîi, adu-l și deschide gura lui; vei
afla un statir (ban sau aspru). Acela ia și-l dă lor derept Mine și derept tine.
Mai mare întru Împărățiia lui Dumnezeu. Luarea porobocului. Sminteala.
Smintitura. Scoaterea ochiului. Îngerii. Oaia pierdută. Înfruntarea. Să fie ție
ca un păgîn. Ertăciunea fratelui. Pilda craiului luînd samă de la slugile sale.
Într-acel ceas să apropiară ucenicii cătră Iisus, zicînd: Oare cine-i mai mare
întru Împărățiia ceriurelor? Și chemă Iisus un poroboc și-l puse în mijlocul
lor. Și zise: Adevăr grăesc voao, să nu vă veți întoarce și să fiți ca
porobocii, nu veți întra întru Împărățiia ceriurelor. Că varecine să va smeri în
sine ca acest poroboc, acela iaste mai mare întru Împărățiia ceriurelor. Și au
cine ară priimi pre un poroboc ca acesta, în numele Mieu, pre Mine mă
priimeaște. Dară cine ară zminti pre unul de acești mici, carii cred întru Mine,
mai bine i-ară fi lui să-i leage piatra morii de grumazii lui și să să îneace
într-adîncul mării. Vai lumii de zminteale, că trebuiaște să vie smintealele,
însă vai de omul acela pentru carele vine zminteala. Iară de te va zminti mîna
ta sau piciorul tău, tae-o și o lapădă de la tine. Mai bine iaste ție ciung sau
șchiop să întri în viață, decît doao mîni sau doao picioare avînd, aruncat în
focul de veaci. Și ochiul tău, să te va sminti, scoate-l și-l leapădă de la
tine. Mai bine iaste ție un ochiu avînd, decât doi ochi având, aruncat în matca
focului. Socotiți să nu obidiți pre vrunul din acești mici, că vă grăesc voao,
că îngerii lor în ceriu pururea văd fața Tatălui Mieu cel den ceriuri. Că au
venit Fiiul omenesc și să mîntuiască ce еrа perit. Dară ce să pare voao? Să va
avea un om o sută de oi și va rătăci una dentr-înse, au nu va lăsa noaozeci și
noao în munți și va mearge de va căuta pre cea rătăcită? Și de să va tămpla să o
afle, adevărat grăesc voao, că să va bucura de aceia mai vîrtos decît de ceale
noaozeci și noao nerătăcite. Așia nu-i voia Tatălui vostru den ceriuri, ca să
piiae unul de cești mici. Iară să greși fratele tău ție, pasă și ceartă pre el
între tine și între el sîngur. Să te va asculta, ai dobîndit pre fratele tău.
Iară să nu va asculta pre tine, mai ia lîngă tine încă unul sau doi: că den gura
a doi au a trei mărturii să întăreaște tot cuvîntul. Iară să nu va asculta și pe
ei, spune săborului. Iară de nu va asculta nece săborul, fie ție ca un păgîn și
publican. Adevăr grăesc voao, că varece veți lega pre pămînt fi-vor legate în
ceriu și varece veți dezlega pre pămînt fi-vor dezlegate în ceriu. Iarăși zic
voao că de vor fi doi den voi într-un înțeles pre pămînt, de tot lucrul carele
ară ceare, fi-va lor de la Tatăl Mieu cel din ceriure. Că unde sînt doi sau trei
adunați întru numele Mieu, acolo sînt în mijlocul lor. Atunci să apropie de El
Pătru, zise: Doamne, de câte ori va greși fratele mieu mie, erta voiu lui pîn în
șapte ori? Zise Iisus lui: Nu zic ție numai pînă la șapte ori, ce pînă de șapte
ori cîte șaptezeci. Derept aceaia, asamănă-să Împărăția ceriului omului craiu,
carele vru să bage (să le ia) samă cu slugile lui. Deci, începînd el a băga
samă, adusără lui pre un deatornic, cu zeace mie de talanți. Și cînd n-are avea
de unde plăti, porunci domnul lui să-l vînză, și muiarea lui și feciorii și
toate ce avea, și să-i plătească. Iară sluga aceaia plecîndu-să, ruga pre el,
zicînd: Doamne, opreaște-ți mîniia și toate-ți voiu plăti. Feace-i-să milă
domnului de sluga aceaia, de-l slobozi pre el și-i ertă datoria. Dară eșind
sluga aceaia, află pre unul din soții săi, carele-i era lui deatoriu cu o sută
de bani. Şi-l prinse pre el de-l sugruma, grăind: Plăteaște-mi cu ce-mi ești
deatoriu. Căzu adecă soțul lui, la picioarele lui, ruga pre el, grăind:
Opreaște-ți mîniia și voiu plăti ție toate. Iară el nu vru, ce-l duse de-l băgă
în temniță, pînă n-are plăti datoriia. Iară văzînd soții lui aceastea ce fură,
foarte să întristară și veniră de spusără domnului său toate carele fură. Atunci
chemă pre el domnu-său, zise lui: Slugă hicleană, toată datoriia ertaiu ție,
pentru ce mă rugași. Au nu ți să cădea și ție să-ți fie milă de soțul tău, cum
și mie mi-au fost milă de tine? Și să mînie domnul lui și-l deade pre el
muncitorilor, pînă nu va plăti toată deatoriia. Așa și Tatăl Mieu cel din ceriu
va face voao, să nu veți erta fietecarele fratelui său, de la inimile voastre,
greșalele lor. Bolnavi să vindecă. Carte de slobozie. De famăni. Porobocii
aduși. Bunu-i Dumnedzeu, ținerea poruncii. Derept. Bogatul. Ispăseniia de la
Dumnedzeu. A lăsa toate și a merge după Hristos. Și fu cînd sfîrși Iisus
cuvintele aceastea, eși din Galileiu și veni în hotarăle Iudei, de ceaia parte
de Iordan. Și mearsără după El mulțime multă și vindecă pre ei acolo. Atunci să
apropiiară cătră El fariseii, ispitindu-l pre El și zicînd: Cade-să a lăsa omul
pre muiarea lui pentru fiecare vină? El răspunzînd, zisă lor: Au n-ați cetit că
Făcătoriul au făcut dintîi bărbatu și muiarea? Şi au zis: derept aceaia va lăsa
omul pre tată-său și pre mumă-sa și să lipeaște cătră muiara sa și vor fi
amîndoi un trup. Derept aceaia de acii nu mai sînt doi, ce un trup. Ce împreună
Dumnedzeu, omul să nu desparță. Zisără Lui: Dară că ce au poruncit Moisi să dea
carte de lăsare și să o lase pe ia? Zise lor că Moisi, pentru întărimea inimii
voastre, au lăsat voao să vă lăsați muerile voastre; iară dentîi n-au fost așia.
Iară zic voao, că au cine-și va lăsa muiarea lui, fără de vină dе curvie și va
luа alta, curveaște. Și cine va lua lăsată de altul, curvie face. Zisără Lui
ucenicii lui: De iaste așia rîndul omului cu muiarea, nu-i bine să să însoare.
Iară El zise lor: Nu-l cuprind toți cuvîntul acesta, ce cărora li-e dată. Că
sînt fameni carii den trupul mumei lor au născut așia și sînt fameni carii-s
giugăniți de oameni și sînt fameni carii să giugănesc înșiși pre sine, pentru
Împărățiia ceriurilor. Cela ce poate cuprinde, cuprinză. Atuncea adusără cătră
El porobocii, să-și pue mînile spre ei și să Să roage, iară ucenicii certa pre
ei. Iară Iisus zise: Lăsați porobocii și nu-i oprireți pre ei a veni cătră mine,
că-i Împărățiia ceriurelor ca a cestora. Și puindu-și spre ei mînile și Să duse
de acolea. Și iaca varecine, apropindu-să, zise lui: Învățătoare bune, ce bine
voiu face, ca să aibu viața veacilor? Dară El zise lui: Ce Mă grăești bun? Nime
nu-i bun, fără numai unul Dumnedzău. Dară de vei să întri în viață, ține
poruncile. Zise lui: carele? Dară Iisus zise: Nu omorî, nu curvi, nu fura, nu
mărturisi strîmbu. Cinsteaște pre tatăl tău și pre muma și iubeaște pre
priiainul tău, ca însuți pre tine. Zise lui tînărul: Toate aceastia le-am păzit
din tinereațele meale. Dară încă ce n-am isprăvit? Zise Iisus lui: De vei să le
împli toate, pasă, vinde tot ce ai și dă săracilor și vei avea comoară în ceriu;
și vino de îmblă după Mine. Dară auzind tinerul acel cuvînt, să duse întristat,
că avea bunătate multă. Iară Iisus zise ucenicilor Săi: Adevăr zic voao, că
anevoe va întra bogatul întru Împărățiia ceriurelor. Dară iară vă zic voao: mai
lesni iaste cămilei pren uriachea acului a treace, decît bogatul întru
Împărățiia lui Dumnedzău a întra. (Cămila să zice că-i funea corabii, iar în
cest loc, să înțăleage cămila). Auzind aceasta, ucenicii lui să mirară, zicînd:
Dară cine să va putea spăsi? Căutînd Iisus, zise lor: de la oameni aceasta nu
poate fi, iară de la Dumnezău, toate să pot. Atuncea răspunzînd, Pătru zise Lui:
Iaca noi am lăsat toate și am venit după Tine; dară ce ne va fi noao? Dară Iisus
zise lor: Adevăr zic voao, că voi carii ați venit după Mine, în nașterea de nou,
cînd va șădea Fiiul omenesc spre scaunul slavei Sale, șădea-veți și voi pre
doaosprădzeace scaune, giudecînd ceale doaosprădzeace rude ale lui Izrail. Și
fiecine carele va lăsa casa, au frații, au surorile, au pre tată-său, au pre
mumă-sa, au muiarea, au feciorii, au uricul lui, pentru numele Mieu, de o sută
de ori atîta va lua, și viața veacilor va moșteni. Că mulți vor fi cei dintîi,
apoi, și cei din apoi, întîi. Lucrătorii să duc în vie. Ochiul rău. Hristos
proroceaște de chinul său. Feciorii lui Zevedei. De păharul. Hristos, sluga
noastră. Doi orbi. Că aseamenea iaste Împărățiia ceriurelor omului căsătoriu,
carele eși dinsdemineață, să tocmească lucrători în viia sa. Deci tocmindu-să cu
lucrătorii, cîte un denar (denariul face zeace bani) pre zi, trimise pre ei în
viia sa. Și eșind la al treilea ceas, văzu pre alții stînd în tîrg, fără lucru.
Și acelora zise: Meargeți și voi în vie, și ce ară fi derept voiu da voao. Dară
ei mearsără. Iară eși în al șasele și al noaole ceas, feace așijderea. Deci
eșind în al unsprăzeacele ceas, află pre alții, stînd fără lucru, și zise lor:
Ce stați acicea toată zuoa fără lucru? Zisără lui: că nime pre noi n-au tocmit.
Zise lor: Meargeți și voi în vie și ce va fi derept, veți lua. Iară fiind sara,
zise domnul viei viiașului său: Chiamă pre lucrători și le plăteaște lor plata,
începînd dela cei de apoi, apoi pînă la cei dintîi. Și deaca veniră carii în al
unsprăzeacele ceas și luară unu cîte un denariu. Iară viind și cei dentîi, le
părea că vor lua mai mult; și luară și aceia cîte un denariu. Iară deaca-i
luară, răpștiră spre domnul casei. Zicînd: Aceștea de apoi un ceas lucrară și
i-ai făcut aseamenea cu noi, carii am purtat greutatea zilei și zăduhul. Iară
el, răspunzînd, zise unuia de ei: Soațe, nu fac ție nedireptate. Au nu te-ai
tocmit într-un dinar cu mine? Ia-ți al tău și pasă, că voiu să dau cestui de
apoi ca și ție. Au nu să cade mie să fac ce voi vrea den al mieu? Au
pentr-aceaia iaste ochiul tău rău, că eu bun sînt? Așia vor fi cei de apoi,
întîi, și cei dintîi, mai apoi, că mulți sînt chemați, ce puțini aleși. Și suind
Iisus în Erosalim luo pre cei doisprăzeace ucenici înșiși pre cale și zise lor:
Iată că suim în Erosalim, și Fiiul omenesc îl vor da popilor celor mari și
cărtularilor și-l vor giudeca spre moarte. Şi-l vor da pre El păgînilor să-l
batgiocurească și să-l bată și să-l răstignească și a treia zi va înviia. Atunci
să apropie de El muma feciorilor lui Zevedeiu cu feciorii săi, închinîndu-să și
ceind oarece dela El. Dară El zise ei: Ce vrei? Zise lui: Zi să șază acești doi
feciori ai miei, unul de-a direapta Ta și altul de-a stânga, întru Împărăția Ta.
Iară răspunzînd, Iisus zise: Nu știți ce ceareți; putea-veți bea păharul carele
Eu am a-l bea? Și cu botezul carele Eu Mă voiu boteza, boteza-vă-veți? Zisără
lui: Putea-vom. Atunci zise lor: Iată păharul Mieu veți bea și cu botezul cu
carele Eu Mă voiu boteza, vă veți boteza. Dară a șădea de-a dereapta Mea și de-a
stînga Mea nu iaste Mie să dau, ce să va da cărora li-e gătită dela Tatăl Mieu.
Și auzind aceastea, cei zeace să mîniară pre cei doi frați. Iară Iisus, chemînd
pre ei, zise: Ştiți că domnii păgînilor domnesc spre ei și putearnicii au
puteare spre ei. Iară între voi nu va fi așia, ce carele are vrea întru voi să
fie mai mare să fie voao slugă. Și cine are vrea întru voi a fi cel dentîi să
fie voao slugă. Cum și Fiiul omenesc n-au venit să-i slujască lui, ce să
slujască El și să dea viiața lui, izbăvire pentru mulți. Și eșind ei den Erihon,
mearse după El mulțime multă. Și iaca doi orbi șezînd lîngă cale, auziră Iisus
treace și strigară zicînd: Doamne, fiiul lui David, fie-Ți milă de noi! Iară
mulțimea certa ei să tacă, iară ei mai vrătos striga, zicînd: Doamne, fiiul lui
David, fie-Ți milă de noi. Și stătu Iisus, chemă pre ei și zise: ce vreți să fac
voao? Zisără Lui: Doamne, ca să deșchizi ochii noștri. Deci făcîndu-i-să milă
lui Iisus, atinse ochii lor și numaidecît văzură și mearsără după El. Şăzînd pre
asin, în Erosalim întră și tărgoveții îi scoate afară. Casa rugăciunii. Secă
smochinul. Botegiunea lui Ioan. Carii fac voia lui Dumnedzău. Publicanii și
curvarii. Viia lui Dumnedzeu jidovii. Omorîră fiiul stăpînului de lucrători.
Piatra unghiului. Și cînd să apropiiară cătră Erosalim și veniră în Betfaghiia
(Ce se zice Casa Izvorului), cătră muntele maslinilor, atunci Iisus trimise doi
ucenici, zicînd lor: Duceți-vă în cel sătcel carele iaste înaintea voastră și
numai cît veți afla o asină legată și mînzul cu ia. Dezlegați-o și o aduceți. Și
să are zice voao cineva, ziceți că aceaste Domnului trebuescu și numaidecît le
va iară tremite iale. Aceasta pentr-aceaia fu cum să să împle ce iaste zis pre
proroc zicînd: Ziceți featei Sionului, iaca împăratul tău vine ție blînd și
șăzînd spre asin și desupra mînzului a asiniei învățată supt tărhat. Și mearseră
ucenicii și făcură cum le porunci lor Iisus. și adusără asina. Tîlc: Hristos
n-au șezut pre amîndoao, numai pre mînzu, cum arată ceialalți Evangheliști. Că
face pomeană Sfînta Evanghelie de amîndoao, iară într-un loc au fost și mînzul
și pusără deasupra lor veșmintele sale, și-L pusără spre iale. Iară mulțimea de
oameni așternea veșmintele lor pre cale, iară alții frîngea stîlpări de leamne
și așternea pre cale. Iară mulțimea carea mergea înainte-i și carii mergea
dinapoi striga zicînd: Osanna, fiiul lui David, blagoslovit Cel ce vine întru
numele Domnului, Osanna, întru înălție. Și întrînd El în Erosalim să încîștigă
tot orașul, zicînd: Cine iaste Acesta? Iară mulțimea zise: Acesta iaste Iisus
prorocul, cel den Nazaretul Galileii. Și întră Iisus în beseareca lui Dumnezău
și scoase pre toți carii vindea și cumpăra în besearecă și measele a tîrgarilor
și scaunele a vînzătorilor de porumbi le răsturnă. Și zise lor: Scris iaste casa
mea casa rugăciunii să va chiema, iară voi o ați făcut peștere tîlharilor.
Atunci veniră la El orbi și șchiopi în besearecă și-i vindeca pre ei. Iară
văzînd popii cei mai mari și cărtularii ciudele carele făcea și porobocii
strigînd în besearecă și zicînd: Osanna, fiiul lui David, mîniiară-să. Și zisără
Lui: Oare auzi ce zic aceștea? Dară Iisus zise lor: Auz. Au nu ați cetit
necidinioară că din gura porobocilor și sugătorilor săvîrșit-ai lauda? Și lăsa
pre ei, mearse afară den oraș în Vitaniia și Să sălășlui acolo. Iară demineață
turnînd în oraș, flămînzi. Și văzînd un smochin lîngă cale, mearse la el, și
nemică nu află întru el, fără numai frunzele, și zise lui: De acum să nu mai fie
întru tine rod în veaci, și secă smochinul numaidecît. Și văzînd ucenicii să
mirară grăind: Cum, numai cît secă smochinul? Răspunzînd Iisus zise lor: Adevăr
zic voao, de ați avea credință și să nu vă îndoiți, nu numai ce-i făcură
smochinului, ați face, ce și muntelui acestuia să ați zice: Rădică-te și te
aruncă în mare; fire-ară. Și toate cîte ați ceare, întru rugăciune, crezînd,
lua-veți. Și mărgînd în besearecă, cînd învăța, mearsără cătră El mai marii
popilor și bătrînii oamenilor, zicînd: Cu a cui puteare faci aceastea și cine
ți-au dat această puteare? Iară răspunzînd Iisus zise lor: Întreba-vă-voiu și Eu
pre voi un cuvînt, carele să veți spune Mie și Eu voao voiu spune cu ce puteare
aceastea fac. Botegiunea lui Ioan de unde era? den ceriu au de la oameni? Iară
ei așia cugeta întru sine zicînd: De voiu zice den ceriu, va zice noao: Dară
derept ce n-ați crezut lui? Iară de vom zice de la oameni, teamemu-ne de dihanie
că toți ținea pre Ioan ca pre un proroc. Și răspunzînd lui Iisus ziseră: Nu
știm. Zise lor și El: nece Eu voiu spune voao cu ce puteare fac aceastea. Dară
ce vă să pare voao? Un om avea doi feciori și mergînd la cel dentîi, zise: Fătul
mieu, du-te astăzi de lucră în viia mea. Iară el răspunzînd, zise: Nu voiu. Iară
mai apoi să gîndi și mearse. Și să apropie și cătră celălalt, zise așijderea,
iară el, răspunzînd, zise: Eu, doamne, voiu mearge, și nu mearse. Care dintre
acei doi feace voia tătîni-său? Zisără lui: Cel dentîi. Zise Iisus lor: Adevăr
zic voao, că publicanii și curvele vor întreace pre voi întru Împrățiia lui
Dumnedzău. Că veni Ioan la voi întru calea dereptăției și n-ați crezut lui, dară
publicanii și curvele crezură lui. Iară voi văzînd aceasta nu v-ați pocăit după
aceaia să creadeți lui. Ascultați altă pildă: Era un om căsătoriu, ce sădi vie
și cu gard îngrădi pre ia și săpă în ia teasc și zidi turn și o tocmi
lucrătorilor și să duse departe. Deci cînd să apropie vreamea rodului, trimise
slugile sale cătră lucrători să-i ia rodul ei. Și viiarii prinsără slugile lui,
deci pre unu-l bătură, iară pre altu-l omorîră, pre altul cu pietri-l ucisără.
Și iară trimease și pre alte slugi mai multe decît întîi și feaceră lor
așijderea. Mai apoi trimise cătră ei pre fiiul său, zicînd: Cinsti-vor pre fiiul
mieu. Iară viiarii văzînd pre fiiul, zisără întru eiși: Acesta iaste uricașul.
Veniți să omorîm pre el și să ținem uricul lui. Și prinsără pre el, lăpădară-l
afară den vie și-l omorâră. Dară cînd va veni domnul viei, ce va face viiarilor
acelora? Zisără Lui: pre răi rău-i va piiarde și viia o va da altor viiari,
carii vor da lui rodul la vreamea ei. Zise Iisus lor: N-ați cetit neceodată
întru Scriptură? Piatra carea nu băgară în samă ziditorii, aceasta făcută e
capul unghiului, de la Domnul iaste aceasta și iaste minune întru ochii noștri.
Derept aceasta zic voao că să va lua de la voi împărățiia lui Dumnedzău și să va
da păgînilor, carii vor face rodul ei. Și cel ce va cădea spre piatra aceasta,
zdrobi-să-va, iară spre carele va cădea frînge-va pre el. Și auzind mai marii
popilor și fariseii pildele lui, pricepură că de ei grăiaște. Și căutînd pre El
să prinză, să temură de dihanie căce ca un proroc ținea pre El. Pilda nuntei.
Chemătura păgînilor. Veșminte de nuntă. Despre dajdea împăratului întrebat fu
Hristos. Despre sculătura morților. Dumnedzeu e al viilor. Poruncă mare.
Dragostea lui Dumnedzău. Îndrăgitura a priiatnicilor. Hristos al cui fiiu. Și
răspunzînd Iisus, iară zise lor în pilde, zicînd: Asămănă-să Împărățiia
ceriurelor unui craiu carele făcu nuntă fiiului său. Și mînă slugile sale să
chiiame chemații la nuntă și nu vrură să vină. Iară trimise pre alte slugi
zicînd: Ziceți chemaților, iaca prînzul mieu gătat-am, giuncii miei și pasările
sînt omorîte și toate-s gata, veniți la nuntă. Iară ei nu vrură, ce mearseră
unul la agrul său, iară altul la tîrguitura sa. Iară alții prinsără pre slugile
lui, batgiocuriră-i și-i omorîră. Iară craiu auzind aceastea să mînie și mînă
oastea lui și pierdu pre acei vrăjmași și orașul lor arse. Atunci zise slugilor
sale: Iată nunta gata iaste, dară chemații nu fură destoinici. Derept aceaia
meargeți la eșirile căilor și oare cari-i veți afla chemați-i la nuntă. Și eșind
slugile lui la căi, strinsără pre toți cîți aflară, răi și buni și să împlu
nunta de oaspeți. Iară întră craiu să vază oaspeții, văzu acolo pre un om
neîmbrăcat în veșminte de nuntă. Și zise lui: Soațe, cum ai întrat acicea
neavînd veșminte de nuntă? Iară el amuți. Atunci zise craiul slugilor: Legîndu-i
mînile și picioarele lui, luați-l și-l aruncați în tunearecele de afară. Acolo
va fi plîngere și scrîșnirea dinților. Că mulți sînt chemați, ce puțini aleși.
Atunci mearseră fariseii făcînd sfat ca să prinză pre El în cuvînt. Și trimisără
la El ucenicii lor, cu slugile lui Irod, zicînd: Învățătoriule, știm că ești
derept și în calea lui Dumnedzău, în dereptate înveți și nu gîndești de nime, că
nu cauți fața oamenilor. Derept însă spune noao, ce Ți să pare? Cade-să a da
dajde împăratului, au ba? Și înțelegînd Iisus hicleșugul lor, zise: Ce mă
ispitiți, fățarnicilor? Arătați-mi banul dăjdei. Iară ei adusără Lui un ban. Și
zise lor: Al cui iaste acest chip și scriptura ce e pre el? Zisără lui: A
împăratului. Atunci zise lor: Dați ce-s ale împăratului, împăratului și ce-s ale
lui Dumnedzău lui Dumnedzău. Și audzind să mirară și lăsînd pre El, să dusără.
Într-acea zi veniră la El saducheii, carii zicea că nu va fi înviere, și
întrebară pre El: Zicînd: Învățătoriule, Moisi au zis, să va muri cineva neavînd
feciori, să ia fratele lui pre muiarea lui și să rădice sămînța fratelui său. Că
era întru noi șapte frați și cel dentîi să însură și muri. Și neavînd sămînță,
lăsă pre muiarea lui fratelui său. Așijderea și al doile și al treile, pînă al
șaptele. Iară mai apoi de toți, muri și muiarea. Dară la înviere, a căruia de
acei șapte va fi muiarea că toți o avură pre ia? Iară răspunzînd, Iisus zise
lor: Rătăciți sînteți, pentru că nu știți Scripturile, nece putearea lui
Dumnedzău. Că la îmviere, nece să vor însura, nece să vor mărita, ce sînt ca
îngerii lui Dumnedzău în ceriu. Iară de învierea morților au n-ați cetit ce e
zis de la Dumnedzău zicînd voao: Eu sînt Dumnedzăul lui Avraam și Dumnedzăul lui
Isaac și Dumnezeu lui Iacov. Dumnezeu nu iaste Dumnezeu morților, ce viilor. Și
cînd auziră mulțimea să mirară de știința Lui. Iară fariseii auzind c-au astupat
Iisus gurile saducheilor, să adunară împreună. Și întrebă pre El unul den
știutori de leage, ispitind pre El și zicînd: Învățătoriule, care e poruncă mai
mare în leage? Iară Iisus zise lui: Îndrăgeaște pre Domnul Dumnezăul tău, cu
toată inima ta și cu tot sufletul tău și cu tot cugetul tău. Aceasta-i întîi și
mai mare poruncă. Iară a doa, ce să asamănă aceștiia: iubeaște priiatnicul tău
ca și pre tine. Întru aceaste doao porunci toată leagea și prorocii să ține.
Iară fiind adunați fariseii, întrebă pre ei Iisus: Zicînd: Ce vă pare voao de
Hristos, al cui fiiu iaste? Zisără Lui: A lui David. Zise lor: Dară cum David
întru Duhul Svînt chiamă pre El Domnu, zicînd așia: Zise Domnul Domnului mieu:
șăzi de a dereapta mea pînă voiu pune aleaneșii tăi scaun picioarelor tale. Dar
deaca chiamă David pre el Domnu, cum iaste al lui fiiu? Și nime nemică nu-i putu
să-i răspunză lui, nece cuteză cineva, dentr-aceaia zi, să mai întreabe pre El.
Cărtularii învăța dihaniia pre leagea lui Moisi. Pre muerile despre poalele
veșmintelor. Închinăturile. Frații. Părinte. Învățător. Slugă. Închiderea
Împărății ceriului. Mîncarea caselor văduolor. Din păgîn făcut jidov, creștin.
Giurămînt pre besearecă. Dejma mentei. Curățiia marginei păharului. Casă de om
mort înălbită. Şerpi, vipere. Găină. Atunce Iisus grăi mulțimei și ucenicilor
Săi, zicînd: În scaunul lui Moisi șăd cărtularii și fariseii. Deci toate cîte
vor zice voao, să țineți, țineți și faceți. Iară după faptele lor nu faceți, că
ei zic și nu fac. Că leagă sarcinile greale și nu-i lesne a le purta și le pun
spre umerele oamenilor, iară ei nece cu deagetele lor nu vor să le clătească.
Iară ei toate faptele lor le fac pentru să să arate oamenilor, lărgindu-și
fruntările lor și mărindu-și marginile veșmintelor sale. Iubesc în ospeațe a
ședea mai sus și în scaunul de frunte, în sinagoga. Și închinături pre tîrguri
și să să chiame de oameni, Învățătoriule, învățătoriu. Dară voi nu vă chemareți
învățători, că unul iaste Învățătoriul vostru Hristos; ce voi toți frați vă
sînteți. Și părinte pre nime nu vă chemareți voao pre pămînt, că unul iaste
Părintele vostru carele iaste în ceriure. Neci vă chemareți învățătoriu; că unul
iaste Învățătoriul vostru Hristos. Ce carele e mai mare întru voi, să fie voao
slugă. Că cine să va înălța pre sine, micșura-să-va și cine să va smeri pre
sine, înalța-să-va. Ce vai de voi, cărtulari și farisei fățarnici, că închideți
Împărățiia ceriurelor înaintea oamenilor că voi nu veți să întrați, nece ceia ce
vor să între nu-i lăsați. Vai de voi cărtulari și farisei fățarnici, că mîncați
casele văduolor, făcînd rugăciune lungi în fățărie. Derept aceasta, mai grea
osîndire veți lua. Vai de voi, cărtulari și farisei fățarnici, că încungiurați
marea și uscatul să faceți den păgîn jidov și cînd va fi făcut, faceți pre el
fiiul Gheennei (matca focului), mai cu de doao ori de cît voi. Vai de voi,
purtători de orbi, carii ziceți că cine să va giura pre besearecă, nemică iaste,
iară cine să va giura pre aurul besearecii, vinovat iaste. Nebuni și orbi! Care
e mai mare: aurul au beseareca, carea svințeaște pre aurul? Și cine să vа giurа
prе oltariu, nemică iaste, iară cine să vа giurа prе darul carele e dеsuprа lui,
vinovat iaste. Nebuni și orbi! Dară care e mai mare, darul au oltariul carele
sfințeaște darul? Deci cela ce să gioară pre oltariu, giură-să pre el și pre
toate cealea ce sînt desupra lui. Și cela ce să giură pre besearecă, giură să
pre ia și în Acela ce lăcuiaște întru ia. Și cela ce să giură pre ceriu, giură
să spre scaunul lui Dumnedzău și pre Cela ce șiade desupra lui. Vai de voi,
cărtulari și farisei fățarnici, că zeciuiți minta (izma), cimbrul și cheminul
(molotrul ce-i mărariul) și lăsați ceale mai greale a legii, giudecata și
milosteniia și credința. Aceastea să cade să le faceți și acealea să nu lăsați.
Purtători de orbi, strecurați țințariul și cămila înghițiți. Vai de voi,
cărtulari și farisei fățarnici, că curățiți păharul și blidul din afară, dară
den lăuntru pline de răpituri și de necurăție. Farisee oarbe, curățeaște întîi
înlăuntrul păharului și blidului, ca să fie și din afară curate. Vai de voi,
cărtulari și farisei fățarnici, că vă asămănați mormîntelor înălbite carele să
arată oamenilor den afară frumoase, dară den lăuntru pline sînt de oasele
morților și de toată necurățiia. Așia și voi, din afară vă arătați oamenilor
derepți, den lăuntru, plini sînteți de fățărie și de strîmbătate. Vai de voi,
cărtulari și farisei fățarnici, că zidiți mormintele prorocilor și podobiți
mormintele derepților. Și ziceți să am fi fost în zilele părinților noștri, nu
am fi fost lor soți, în omorîrea prorocilor. Derept aceaia, înșivă mărturisiți
pre voi, că sînteți fii celora ce-au omorît pre proroci. Și voi împleți măsura
părinților voștri. Şerpi, pui de vipere, cum veți scăpa de giudecata Gheennei?
Derept aceasta, iaca Eu trimet cătră voi proroci și înțelepți și cărtulari, și
dintr-înșii omorî-veți și răstigni-veți și dintr-înșii unii zbici-veți în
săboarele voastre și goni-i-veți den oraș în oraș. Ca să vie spre voi tot
sîngele derept carele s-au vărsat pre pămînt, de la sîngele lui Avel dereptul,
pînă la sîngele Zaharii, fiiul Varahii, pre carele ați omorît între besearecă și
între oltariu. Adevăr grăesc voao că veni-vor toate acestea spre neamul acesta.
Ierosalime, Ierosalime, carele omorîși prorocii și cu pietri uciseși trimeșii
cătră tine, de câte ori vruiu să adun feciorii tăi, în ce chip adună găina puii
supt arepile sale, și n-ați vrut. Iată lăsa-să-vor casele voastre pustii. Că vă
zic voao, nu Mă veți vedea de acum, pînă nu veți zice: Lăudat Cel ce vine în
numele Domnului. Răsipitura besearecii. Seamnele venitului lui Hristos.
Strîmbătatea. Hristoși strîmbi. Seamnele sfîrșirei lumii. Îngerii. Zmochin.
Zilele lui Noe. Prevegheați-vă. Slugă. Și eșind Hristos, mergea și să apropiară
ucenicii lui să arate lui ziditura besearecii. Iară Iisus zise lor: Vedeți
aceastia toate? Adevăr grăesc voao, nu va rămînea acicea piatră spre piatra care
să nu să răsipească. Iară șăzînd El spre muntele Măslinilor, apropiiară-să
ucenicii în taină, zicînd: Spune noao, cînd vor fi aceastea și ce e sămnul
venirii Tale și a sfîrșănii veacului? Și răspunzînd Iisus, zise lor: Căutați să
nu vă opăcească cineva pre voi. Că mulți vor veni întru numele Mieu zicînd: Eu
sînt Hristos și pre mulți vor opăci. Auzi-veți războae și vești de oști; căutați
să nu vă spăimîntați. Că să cade aceaste toate să fie; ce încă nu va fi
sfărșitul. Că să va scula o limbă pre altă limbă și țara pre țară. Și vor fi
ciume și foamete și cutremure pre toate locurele. Toate aceastea-s începăturile
durorilor. Atuncea vor da pre voi în supărare și vă vor omorî pre voi și veți fi
urîți înaintea a toate limbile, pentru numele Mieu. Și atuncea să vor zminti
mulți și unul pre alt să vor vinde și să vor urî unul cu alalt. Și mulți proroci
minciunoși să vor scula și vor opăci pre mulți. Și pentru că să va înmulți
strîmbătatea, dragostea în mulți să va stînge. Dară cela ce va răbda pănă la
sfîrșit, acela să va spăsi. Și să va propovedui Evangheliia, a Împărății întru
toată lumea, întru mărturiia a toate limbile și atunci va veni sfîrșeniia. Iară
cînd veți vedea cea grozăvie a pustiiariei, carea e zisă de la Daniil prorocul,
stând în loc sfînt (cine ceteaște să înțeleagă). Atunce carii vor fi în Iudea să
fugă la munți. Și carele e în pod (casă de sus) să nu pogoară, să ia ceva den
casa lui. Și carele e în cîmpu, să nu toarne să ia veșmîntul lui. Iară vai de
greoaelor și aplecătoarelor, în aceale zile. Rugați-vă să nu fie fuga voastră
iarna, nece sîmbăta. Că va fi atuncea nevoe mare, carea n-au fost de la
începutul lumii pînă acum, nece va fi. Și de n-ară fi scurtate zilele acealea,
perire-are tot trupul; ce pentru aleși să vor scurta zilele acealea. Atuncea să
are zice cineva, iaca acicea-i Hristos sau colea, nu creadereți. Că să vor scula
Hristoși minciunoși și proroci minciunoși șivor da seamne mari și minuni, așia
cum să opăcească (de-are putea fi) încă și pre aleși. Iaca de vreame spuș voao.
Derept aceaia, de vor zice voao: "iaca în pustie iaste", nu eșireți, "iaca în
casă de taină", nu creadereți. Că cum fulgerul iaste de la răsărit și să arată
pînă la apus, așia va fi și venirea Fiiului omenesc. Că vareunde va fi stîrvul,
acolo să vor aduna vulturii. Iară numaidecît după scîrba acelor zile, soarele să
va întuneca și luna va da lumina ei și stealele vor cădea den ceriu și puterile
ceriurilor să vor clăti. Și atunci să va arăta sămnu (sămnul Fiiului iaste
putearea și slava lui, cu carea va veni) Fiiului omenesc în ceriu și atuncea vor
plînge toate semințiile pămîntului și vor vedea pre Fiiul omenesc viind spre
nuorii ceriului, cu puteare și cu slavă multă. Și va trimite pre îngerii Săi cu
trîmbițe și cu glas mare și vor aduna aleșii lui, de la patru vînture, de la o
margine a ceriurelor pînă la cealaltă. Iară de smochin vă învățați pildă: cînd
vor fi mlădițele lui tinere și mugurează, știți că aproape e vara. Așia și voi,
cînd veți vedea aceastea toate, să știți că aproape iaste de uși. Adevăr grăesc
voao, nu va treace neamul acesta, pînă nu vor fi aceastea toate. Ceriul și
pămîntul vor treace, iară cuvintele Meale nu vor treace. Iară de zua aceaia și
ceasul, nimea nu știe, nece îngerii ceriurelor, fără Tatăl Mieu sîngur. Că cum
au fost în zilele lui Noe, așia va fi și venirea Fiiului omenesc. Și cum era în
zilele mainte de potop, mînca și bea, însura-să și să mărita, pînă în zua ce
întră Noe în corabie. Și nu socotiră pînă veni potopul și luo pre toți, așia va
fi și venirea Fiiului omenesc. Atunci doi vor fi în cîmpu, unul să va lua și
altul să va lăsa. Doao măcinînd la moară, una să va lua și una să va lăsa.
Derept însă prevegheați, că nu știți în care ceas Domnul vostru va veni. Iară
aceasta să știți că de-are ști stăpînul casei în care ceas va veni furul, are
preveghea și n-ară lăsa să-i sape casa lui. Derept aceasta și voi fiți gata, că
în ceasul care n-ați gîndi, Fiiul omenesc va veni. Oare cine iaste slugă
credincioasă și înțeleaptă pre carele puse domnul lui spre gloata casei lui, să
dea lor hrană în vreame? Fericit de sluga aceaia, carele viind domnul lui, va
afla făcînd așia. Adevăr zic voao, că spre toată avuțiia lui pune-l-va pre el.
Iară de va zice acea slugă rea, întru inima lui, pesti-va domnul mieu a veni. Și
va începe a bate pre soții lui, mîncînd și bînd cu bețivii. Veni-va domnul
slugii aceluia, în zua în carea nu s-au nădăit și în ceasul care n-au slujit.
Şi-l va despărți pre el, și partea lui cu fățarnicii va pune; acolo va fi plînsu
și scrîșnirea dinților. Featele așteptă mirele. Preveghearea. Talanții slugilor.
Slugă hicliană. Giudețul de apoi. Blagosloviții. Blăstămații. Atuncea va fi
aseamenea Împărățiia ceriurelor a zeace feate, carele luară lămpașele (fănărele)
lor, eșiră întru tîmpinarea mirelui. Iară cinci dentru iale era înțeleapte și
cinci nebune. Carele era nebune, luond lămpașele sale, nu luară cu sine uloiu.
Dară ceale înțeleapte luară uloiu în vasele sale, cu făcliile lor. Iară zăbovind
mirele, adurmitară toate și adurmiră. Iară la miază-noapte, fu strigare: Iaca
mirele vine, eșiți înaintea lui. Atuncea să sculară vergurele acealea și-și
gătiră lămpașele lor. Dară nebunele celor înțeleapte zisără: Dați noao den
uloiul vostru, că lămpașele noastre să sting. Răspunsără înțeleaptele, zicînd:
Ba, că doară nu va agiunge noao și voao. Mai bine meargeți la vînzători și vă
cumpărați voao. Iară mergînd să cumpere, veni mirele și carele era gata întrară
cu el la nuntă și să închise ușa. Mai apoi veniră și cealalte feate, zicînd:
Doamne, Doamne, deșchide noao. Dară el răspunzînd zise: Adevăr grăescu voao, nu
vă cunoscu pre voi. Derept aceaia prevegheați-vă, că nu știți zuoa, nece ceasul,
în carea Fiiul omenesc va veni. Că așia-i omul mergînd departe, chiamă slugile
sale și dă lor bunătatea lui. Și unuia-i deade cinci talanți, altuia doi, iară
altuia unul, căruiași după înțelesul lui; și să duse numaidecît. Iară mearse cel
ce luo cinci talanți, lucră și dobîndi alți cinci tanați. Așijderea și cel cu
doi, dobîndi și alți doi. Dară cel ce luo unul, mearse și săpă în pămînt și
ascunse argintul domnului său. Iară după multă vreame, veni domnul slugilor
acelora și băgă samă cu ei. Atunci mearse cel ce luo cinci talanți, aducînd alți
cinci talanți, zicînd: Doamne, cinci talanți mi-i-ai dat, iaca, alți cinci
talanți am dobîndit cu ei. Și zise lui domnu-său: Bine iaste, slugă bună și
credincioasă; spre puțîn fuseși credincios, spre mult te voiu încreade. Întră în
bucuriia domnului tău. Veni și cela ce luo doi talanți, zise: Doamne, doi
talanți mi-i-ai dat, iaca alți doi talanți dobîndit-am cu ei. Zise lui domnul
lui: Bine e, slugă bună și credincioasă; spre puțîn fuseși credincios, spre mult
te voiu încreade. Întră în bucuriia domnului tău. Iară venind și acela ce luase
un talant, zise: Doamne, știutu-te-am că ești om tare (fără milă), seaceri unde
n-ai sămănat și aduni unde n-ai răsfirat. Și temîndu-mă, merș și ascunșu
talantul tău în pămînt; iată-ți al tău. Dară răspunzînd domnu-său, zise lui:
Slugă rea și leanișă, știuși că seacer de unde n-am sămănat și adun de unde n-am
agonisit. Cădea-ți-s-ar vrut ție să dai argintul mieu neguțătorilor și viind eu
fire-aș luat al mieu cu dobîndă. Luați derept aceaia de la el talantul și dați
celuia ce are zeace talanți. Că tot cela ce are da-i-să-va și i să va spori
(dară cela ce n-are și ce i să pare că are, lua-să-va de la el). Și pre sluga
netreabnică aruncați-l întru întunearecele de afară. Și acolo va fi plînsu și
scrîșnirea dinților. Iară cînd va veni Fiiul omenesc întru slava lui și toți
sfinții îngeri cu El, atuncea va ședea spre scaunul slavei lui. Și să vor aduna
înaintea Lui toate limbile și va despărți pre ei unul de alt, cum aleage
păstoriul oile den capre. Și va pune oile de-a dereapta lui, iară caprele de-a
stînga. Atunci va zice Craiu celor de-a dereapta lui: Veniți, blagosloviții
Tatălui Mieu, și moșteniți împărățiia carea e gătită voao de începutul lumiei.
Că am flămînzit și mi-ați dat mîncare, însătoșat-am și mi-ați dat beutură,
strein am fost și m-ați priimit. Gol și m-ați îmbrăcat, beteag și m-ați socotit,
în temniță am fost și ați venit la Mine. Atuncea răspunde-vor lui derepții
zicînd: Doamne, cînd Te-am văzut flămînd și Te-am hrănit? Sau sătos și Ți-am dat
beutură? Sau cînd te-am văzut strein și Te-am priimit? Sau gol și Te-am
îmbrăcat? Sau cînd Te-am văzut beteag, sau în temniță și am venit la Tine? Și
răspunzînd Craiu zise lor: Adevăr grăesc voao, că ce ați făcut unuia de acești
frați mai mici ai Miei, Mie ați făcut. Atunce va zice și celor de-a stînga lui:
Duceți-vă de la Mine, blăstămaților, în focul de veac carele e gătit diavolului
și îngerilor lui. Că am flămînzit și nu mi-ați dat mîncare, însetoșat-am și nu
mi-ați dat beutură. Strein am fost și nu m-ați priimit, gol și nu m-ați
îmbrăcat, beteag și în temniță nu m-ați socotit. Atunci ei încă vor răspunde
lui, zicînd: Doamne, cînd Te-am văzut flămînd sau setos sau strein sau gol sau
beteag sau în temniță și n-am slujit Ție? Atunce va răspunde lor, zicînd: Adevăr
grăesc voao, pentru ce n-ați făcut unuia de acești mici, neci Mie ați făcut. Și
vor mearge aceștea în munca de veaci, iară derepții în viiața cea de veaci.
Sfeatul popilor pre Hristos. Ung picioarele lui Hristos. Iuda vinde pre Hristos.
Rînduiaște Cina. Pătru să lăpădă. Hristos iaste trist. Sărutătură cu vînzare.
Ducu-l la Caiafa. Spune-să că-i Hristos. Giudecat și scuepit. Petru să tăgădui
de Hristos. Și fu cînd sfărși Iisus toate aceastea, zise ucenicilor lui: Ştiți
că după doao zile Paștile vor fi și Fiiul omenesc Să va da să Să răstignească.
Atunci să adunară mai marii popilor și cărtularii și bătrînii, în curtea mai
marelui popilor, carele-l chema Caiafa. Și făcură sfat ca să prinză pre Iisus cu
hiclenie și să-l omoară. Iară zicea: nu în sărbătoare, ca să nu fie gîlceavă în
oameni. Iară Iisus fiind în Vitaniia, în casa lui Simon stricatul (gubavul).
Veniră cătră el o muiare avînd un vas de alavastru, cu unsoare de mult preț și
îl vărsă pre capul lui, șăzînd Iisus la masă. Iară văzînd ucenicii lui să
mirară, zicînd: Pentru ce e aceasta pagubă? Că putea aceasta unsoare să să vînză
derept mult și să dea surumanilor. Iară știind Iisus, zise lor: Ce supărați acea
muiare? Că lucru bun făcut cu Mine. Că sirimanii pururea aveți cu voi, iară pre
Mine nu Mă aveți pururea. Că vărsînd aceasta unsoare spre trupul Mieu, făcut-au
pre îngruparea Mea. Adevăr grăesc voao; oareunde să va propovedui Evangheliia
aceasta în totă lumea, zice-să-va ce făcu aceasta pre pomeana ei. Atuncea mearse
unul den cei doisprăzeace, carele-l chema Iuda Iscariotis, la mai marii popilor.
Zise lor: Ce-mi veți să-mi dați și eu vi-l dau pre El voao? Iară ei deaderă lui
treizeci de arginți. Și de aciia căuta vreame ca să dea pre El. Iară în zuoa
dentîi a azimelor, veniră ucenicii la Iisus, zicînd lui: Unde vei să gătim Ție
să mănînci paștile? Iară El zise lor: Meargeți în oraș cătră un om și dziceți
lui: Învățătoriul zice: Vreamea Mea-i aproape; la tine voiu face Paștile, cu
ucenicii Miei. Și făcură ucenicii cum le porunci lor Iisus și gătiră Paștile.
Iară fiind sara, șăzu cu cei doisprăzeace ucenici ai Lui. Și mîncînd ei, zise:
Adevăr zic voao că unul din voi Mă va vinde. Atunci să întristară foarte,
începură a grăi cineși de el, zicînd: Au doară eu sînt, Doamne? Iară el
răspunzând, zise: cela ce întinge cu mine mâna în blid, acela mă va vinde. Ce
fiiul omenesc va mearge cumu-i scris de El, iară vai de omului acela carele
Fiiul omenesc va vinde. Bine au vrut fi să nu fie născut, omului aceluia. Iară
răspunzînd Iuda, cela ce-L vindea pre El, zise: Au doară sînt eu, Învățătoriule?
Zise lui: Tu ziseși. Iară cinînd ei, luo Iisus pîine și, blagoslovind, frîmse și
deade ucenicilor lui și zise: Luați, mîncați, acesta e trupul Mieu. Și luînd
păharul și deade har, deade lor zicînd: Beați dentr-acesta toți. Că acesta-i
sîngele Mieu, a Legii (Testament Nou) noao, ce să va vărsa pentru mulți, întru
ertăciunea păcatelor. Iară zic voao că nu voiu bea de acum dentru acest rod de
vie, pînă la zua aceaia cînd voiu bea cu voi, nou întru Împărățiia Tatălui Mieu.
Și cîntînd laudă, eșiră în muntele Maslinilor. Atunce zise lor Iisus: Toți voi
vă veți sminti în Mine în ceastă noapte, că scris iaste: Bate-voiu păstoriul și
să va răsfira turma oilor. Iară după ce voiu înviia, mearge-voiu înainte-vă în
Galileiu. Iară răspunzînd Pătru, zise lui: De s-ară și toți zminti în Tine, iară
eu necicînd nu mă voiu zminti. Zise Iisus lui: Adevăr grăescu ție că în ceastă
noapte, mainte de cîntatul cocoșului, de trei ori te vei lepăda de Mine. Zise
Pătru lui: De mi s-ară tîmpla și a muri cu Tine, nu mă voiu lăpăda de Tine.
Așijdere și toți ucenicii zisără. Atunce veni cu ei Iisus, în loc care să chiamă
Ghetsimani și zise ucenicilor: Şedeți acicia pînă voiu mearge acolo să Mă rog.
Și luînd pre Pătru și pre doi feciori a lui Zevedeiu, începu a tînji și a Să
întrista. Atunci zise lor Iisus: Trist iaste sufletul Mieu pînă la moarte.
Rămîneți aici și prevegheați cu Mine. Și mergînd puținel, căzu pre fața lui,
rugîndu-să și zicînd: Tatăl Mieu, să poate fi, treacă de la Mine acest păhar,
însă nu cum voescu Eu, ce Tu. Atunci veni cătră ucenicii lui și află pre ei
dormind și zise lui Pătru: Așia nu putut un ceas preveghea cu Mine? Prevegheați
și vă rugați ca să nu întrați în ispită, că sufletul e gata, iară trupulu-i
slab. A doa oară mearse și Să rugă, zicînd: Tatăl Mieu, de nu poate treace cest
păhar să nu-l beau, fie voia Ta. Și iară mearse și află pre ei durmind, că era
ochii lor îngreuiați. Și lăsînd pre ei, iară mearse de Să rugă a treia oară,
același cuvînt zicînd. Atunci veni cătră ucenicii lui și zise lor: Dormiți
de-acum și odihniți. Iaca s-au apropiat ceasul, și Fiiul omenesc Să va da în
mînile păcătoșilor. Sculați-vă, să meargem. Iată să apropie cela ce Mă vîndu. Și
încă grăind El, iată Iuda, unul den cei doisprăzeace, veni și cu el mulțime
multă, cu arme și cu fuști, tremiși de mai marii popilor și bătrînii oamenilor.
Iară cela ce vîndu pre El, dedease lor sămnu, zicînd: pre carele voiu săruta,
Acela-i, prindeți-l. Și numai cît venind la Iisus, zise: Bucură-te,
Învățătoriule; și-l sărută. Iară Iisus zise lui: Soațe, pentru ce ai venit?
Atunce să apropiară și pusără mînile pre Iisus, și-l prinsără. Și iată unul din
cei ce era cu Iisus, tinzînd mîna de scoase sabiia lui și lovind pre sluga mai
marelui popă, tăe urechea lui. Atunce zise Iisus lui: Întoarce sabiia ta în
locul ei, că toți carii caută cu armă, de armă vor peri. Au pare-ți că nu poci
ruga pre Părintele Mieu să-mi dea Mie acum mai mult de doaosprăzeace legheoane
de îngeri? Dară cum s-ară împlia Scripturile, carele zic că așia să cade să fie?
Într- acel ceas zise Iisus mulțimeei: Ca la un tîlhariu ați eșit cu sabii și cu
fuști să Mă prindeți? În toate zile, la voi am șăzut, învățînd în besearică și
nu m-ați prinsu. Aceasta tot fu ca să să împle Scripturile prorocilor. Atunci
ucenicii toți, lăsînd pre El, fugiră. Iară ei prinsără pre Iisus, dusără-l la
Caiafa, popa cel mare, unde cărtularii și bătrînii era adunați. Iară Pătru
mergea după El, departe, pînă la curtea popei celui mare și întrînd înlăuntru
ședea cu slugile, să i vază sfîrșitul. Iară popii cei mai mari și bătrînii și
tot sfatul căuta mărturii minciunoase spre Iisus, ca să omoară pre El. Și nu
aflară și săva că veniră doi mărturisitori strîmbi. Zisără: Acesta au zis: Pociu
răsipi beseareca lui Dumnedzău și a treia zi o voiu zidi ia. Și sculîndu-să popa
cel mare, zise lui: Nemică nu răspunzi la aceasta ce mărturisescu aceștea spre
Tine? Iară Iisus tăcea și răspunzînd popa cel mare zise lui: giuru-te pre
Dumnedzău cel viu, să spui noao să ești Tu acel Hristos, Fiiul lui Dumnedzău.
Zise Iisus lui: Însă vă zic voao, de cum veți vedea Fiiul omenesc șăzînd de-a
dereapta puteariei lui Dumnedzău și viind spre nuorii ceriului. Atunce mai
marele popilor își rupse veșmintele sale, zicînd: Huleaște, ce ne mai trebuescu
mai multe mărturii? Iată, acum auzit hulele lui. Ce vă pare voao? Dară ei
răspunzînd zisără: iaste vinovat morției. Atuncea scuipiră în obrazul lui și-i
deaderă palme preste obraz, iară alții cu bîturi Îl bătea. Zicînd: Proroceaște
noao, Hristoase, cine-i cela ce Te lovi? Iară Pătru șădea afară în curte și veni
la el o slujnică, zicînd: și tu erai cu Iisus Galileanul. Iară el să lepădă
înaintea tuturor, zicînd: Nu știu ce zici. Iară eșind el cătră poartă, văzu pre
el alta și zise celor ce era acolo: și acesta era cu Iisus Nazarineanul. Atunci
iară să lăpădă giurînd: Nu cunosc omul. Iară preste puținel să apropiiară ceia
ce sta și zisără lui Pătru: Adevăr și tu ești dentr-înși, că besada ta aiave te
face. Atuncea începu a să blăstăma și a să giura, zicînd că n-au cunoscut omul
și numaidecît cîntă cocoșul. Şi-și aduse aminte Pătru de cuvîntul lui Iisus,
cela ce-i zisease lui că mainte de cîntatul cocoșului, de trei ori te vei lepăda
de Mine. Și eșind afară, plînse cu amar. Hristos Îl deaderă lui Pilat legat.
Iuda să spînzură. Muiarea lui Pilat. Cerură Varava. Pilatu-și spălă mînile. Pre
Hristos Îl cununară cu cunună de spini. Răstigniră-l. Blăstămară-l. Deade-și
sufetul. Pusără-l în mormînt. Şi-l păziră voinicii. Iară fiind demineața, sfat
făcură toți popii cei mai mari și bătrînii oamenilor, spre Iisus, să-l dea pre
moarte. Şi-l dusără pre El legat și-l deaderă lui Pilat Ponțian deregătoriului.
Atunce văzînd Iuda cela ce-L vînduse pre El că L-au giudecat pre moarte, căi-se
și întoarse cei trezeci de arginți popilor celor mari și bătrînilor. Zicînd:
Greșit-am vînzînd sîngele nevinovat. Iară ei zisără: Ce e noao? Tu vei vedea.
Iară el aruncînd arginții în besearecă, mearse în laturi și să spînzură. Iară
mai marii popilor luară acei arginți, zisără: Nu să cade aceștea a-i pune în
corvan (în vistiariia besearicii) că preț de sînge iaste. Iară sfat ținînd,
cumpărară cu ei pămîntul olariului, de îngruparea streinilor. Pentru aceaia s-au
chemat acel pămînt Acheldama, ce să zice Cîmpul sîngelui, pînă în zua de astăzi.
(Atuncea să împlu ce-au zis pre Eremiia prorocul zicînd: și luară trezeci de
arginți, prețul celui prețuit, carele să prețui de fii lui Izrail) Și-i deaderă
pre agrul olariului, cum au rînduit mie Domnul. Iară Iisus stătu înaintea
deregătoriului și-l întrebă, zicînd: Tu ești cel craiu al iudeilor? Iisus zise
lui: Tu zici! Și cîndu-i băga vină mai marii popilor și bătrînii, nemică nu
răspunse. Atunce zise lui Pillat: Au nu auzi cîte multe mărturisescu pre Tine?
Și nu-i răspunse lui nece un cuvînt, așia cum să mira și deregătoriul foarte.
Iară deregătoriul avea rînduială în toate sărbătorile să sloboază un rob
nărodului, carele vrea. Ce avea atunci un rob vestit de-l chema Varavva. Derept
aceaia, adunîndu-să ei, zise lor Pilat: carele voiți să vă sloboz voao Varava au
Iisus, ce să zice Hristos? Că știia că numai pentru pizma L-au dat pre El. Iară
șăzînd el la giudecată, trimisă cătră muiarea lui, zicînd: Să nu te amesteci în
lucrul acestui derept, că mult am pățit astăzi în somnu pentru El. Iară mai
marii popilor și bătrînii îndemna dihaniia ca să ceară pre Varavva, iară pre
Iisus să-l piarză. Iară răspunzînd deregătoriul, zise lor: pre carele veți den
doi să sloboz voao? Iară ei zisără: Varavva! Zise lor Pilat: Dară ce voiu face
lui Iisus, ce să zice Hristos? Ziseră toți: să-l răstignească! Deregătoriul zise
lor: Ce rău au făcut? Dară ei mai vîrtos striga zicînd: să-L răstignească. Iară
văzînd Pilat că nemică nu foloseaște, ce mai mult gîlceavă să face, luînd apă,
spălă-și mînile înaintea dihanii, zicînd: Nevinovat sînt de sîngele dereptului
acestuia, voi veți vedea! Și răspunzînd, toată dihaniia zise: Sîngele lui spre
noi și spre feciorii noștri. Atunci lăsă lor pre Varava iară pre Iisus
izbindu-l, deade-l lor să-l răstignească. Atunce curteanii deregătoriului
dusără-l pre Iisus în polată și să adunară la El toată mulțimea viteajilor. Şi-l
dezbrăcară pre El și-l îmbrăcară în haină roșie. Și cunună de spini împletită
pusără în capul lui și trestie în dreapta Lui și îngenunchind înaintea Lui,
bătea-și gioc de El, zicînd: Bucură-te, craiul iudeilor. Și scuepind pre El,
luară trestie și bătea capul lui. Și deaca-și bătură gioc de El, dezbrăcară de
pre El veșmîntul și-L îmbrăcară în veșmintele Lui și-L dusără să-L răstignească.
Iară eșind, aflară un om, numele lui Simon Chirineu, și acesta-l siliră să-I
ducă crucea Lui. Și veniră la locul ce să chiamă Golgota, ce să zice locul
Căpățînilor oamenilor. Deaderă lui să bea oțăt cu fiiare amestecat și deaca
gustă nu vru să bea. Dară deaca răstigniră pre El, împărțiră veșmintele lui,
aruncînd sorți, ca să împle ce e zis de prorocul zicînd: Împărțiră veșmintele
Meale lor și pre veșmîntul Mieu aruncară soarte. Și șăzînd păziia pre El acolo.
Și pusără desupra capului lui vina lui scrisă: ACESTA IASTE IISUS CEL CRAIU AL
IUDEILOR. Atuncea răstigniră cu El doi tîlhari, unul de-a dereapta și altul de-a
stînga. Iară ceia ce trecea huliia pre El, clătind capetele lor. Și zicînd: Tu,
cela ce spărgeai beseareca lui Dumnedzău și a treia zi o zidiiai, mîntuiaște-te
pre Tine. Să ești Fiiul lui Dumnedzău, pogori de pre cruce. Așijdere și mai
marii popilor, bătgiocurind pre El, cu cărtularii și cu bătrînii zicea: Pre
alții au mîntuit, dară pre Sine nu Să poate mîntui. De iaste craiul iudeilor,
pogoară acum de pre cruce și vom creade lui. Nădăjduiia în Dumnedzău, izbăvească
pre El acum, de va vrea, c-au zis că "sînt Fiiul lui Dumnedzău". Deci așia și
tîlharii carii era răstigniți cu El împuta lui. Iară denn al șasele ceas,
întunearec fu preste tot pămîntul, pînă la al noaole ceas. Iară în al noaole
ceas strigă Iisus cu mare glas, zicînd: Eli, Eli, lama savahtani? ce să spune:
Dumnedzăul Mieu, că ce Mă lăsași? Iară unii ce sta acolea, auzind, zicea că pre
Ilie strigă Acesta. Și numaidecît alergă unul dentru ei și luînd bureatele de
mare și-l împlu de oțăt și-l puse într-o trestie și-I deade să bea. Iară alții
zisără: Lasă să vedem, au veni-va Iliia să-L mîntuiască pre El? Iisus iară
strigă cu glas mare, slobozi-Şi sufletul. Iată catapetazma besearecii să rupse
în doao, de sus pînă gios, și pămîntul să scutură și pietrile să despicară. Și
mormentele să deșchisără și multe trupure ale sfinților carii era adurmiți să
sculară. Și eșind den mormente după învierea lui, întrară în orașul svînt și să
arătară a mulți. Dară sutașul și ceia ce era cu el, străjuind pre Iisus, văzînd
cutremurul și cealea ce fură, să spămîntară foarte, zicînd: Adevăr, Fiiul lui
Dumnedzău era Acesta. Era acolo mueri multe de departe prevind, carele mearsără
după Iisus den Galilea, slujindu-I Lui. Între carele era Maria Magdalina și
Maria lui Iacov și a lui Iosie mumă și muma feciorilor lui Zevedeiu. Iară fiind
în desară, veni un om bogat den Arimatea, carele-i era numele Iosif, care era și
ucenic lui Iisus. Acesta să apropie cătră Pilat, de ceru trupul lui Iisus.
Atunci Pilat porunci să-i dea trupul. Și luînd trupul Iosif și-l învăli în
giolgiu curat. Şi-l puse pre El în mormîntul lui nou, carele tăiase din piatră
și prăvăliră o piatră mare spre ușia mormîntului și să duse. Era acolea Maria
Magdalina și altă Marie șăzînd derept mormînt. Iară a doao zi, întru caria să
gătiia de Paști, să adunară mai marii popilor și fariseii, cătră Pilat. Zicînd:
doamne, aducemu-ne aminte că acel amăgitor zise încă fiind viu: După a treia zi
Mă voiu scula. Derept însă porunceaște să păzească mormîntul pînă a treia zi, să
nu cumva vină ucenicii lui noaptea să-L fure pre El și vor zice oamenilor că
S-au sculat den moarte. Și va fi rătăcitura cea de apoi mai rea decît cea
dintîi. Zise lor Pilat: Aveți păzitori, meargeți de păziți cum știți. Iară ei
mearseră și pecetluiră mormîntul, sămnînd piatra cu păzitorii. Muerile mearsără
la mormînt. Îngerul. Muerile văd pe Hristos. Tremete apostolii a propovedui.
Iară în sara sîmbeteei carea să lumina în zuoa săptămînii ceii dentîi, veni
Maria Magdalina și altă Marie să vază mormîntul. Și iată cutremur mare fu
pămîntului, că îngerul Domnului pogorînd den ceriu și venind, prăvăli piatra de
pre ușă și șăzu spre ia. Și era vedearea lui ca fulgerul și veșmîntul lui alb ca
neaoa. Iară străjarii, de frica lui, să spămîntară și fură ca morții. Iară
răspunzînd îngerul zise muerilor: Voi nu vă teamereți că știu că pre Iisus
răstignitul căutați. Nu-i aici, că S-au sculat, cum au zis. Veniți, vedeți locul
unde au zăcut Domnul. Și curînd meargeți, ziceți ucenicilor lui că S-au sculat
den morți și iată va mearge înaintia voastră în Galilea; acolo-l veți vedea.
Iac-am zis voao. Atunci eșiră curînd den mormînt, cu frică și cu bucurie mare,
curînd să spue ucenicilor lui. Și iară mearsără să spue ucenicilor lui, iată
Iisus tâmpină pre iale, zicând, bucurați-vă, iară iale veniră, cuprinsără
picioarele lui, și să închinară lui. Atunci zise Iisus lor: Nu vă teamereți și
vestiți fraților Miei să meargă în Galileia și acolo Mă vor vedea. Iară mergînd
iale, iaca unii din străjari mearsără în oraș, deaderă de știre mai marilor
popilor toate cîte fură. Iară ei să adunară cu bătrînii și sfat făcînd, bani
mulți deaderă viteajilor. Zicînd: ziceți că ucenicii lui au venit noaptea și
L-au furat pre El, durmind noi. Iară de să va auzi aceasta la deregătoriu, noi
vom îmblînzi pre el, și pre voi fără frică vom face. Iară ei, luînd banii,
făcură cum era învățați și să vesti cuvîntul acesta între Iudei, pînă în zua de
astăzi. Iară cei unsprăzeace ucenici mearsără în Galilea, în muntele unde lăsase
lor Iisus. Și văzîndu-l pre El, să închinară lui, iară unii să îndoiră. Și
apropiindu-să, Iisus grăi lor zicînd: Dată Mi-e toată putearia în ceriu și pre
pămînt. Derept însă meargeți de învățați toate limbile, botezînd pre ei, în
numele Tatălui și al Fiiului și al Duhului Sfînt. Învățînd pre ei să ție toate
cîte am poruncit voao. Și iată Eu cu voi sînt în toate zilele, pînă în
sfîrșăniia veacului, Amin. Sfîrșăniia caria e den Matteiu, sfînta Evanghelie.
Are întru sine capete 28, zacealure ale besearecii stihure 1040. PREDOSLOVIA lui
SFÎNT MARC EVANGHELISTUL. Aici despre Evangheliia lui Marc trebue să știm trei
lucruri: Întîiu, despre ce au scris Marco? A doa oară, cine au fost Marco și în
ce limbă au scris Evangheliia lui? A treia oară, cîte părți are Evangheliia lui?
Sfîntul Marco ca și Mattei scrie de cuvintele și faptele lui Hristos, de
chinuri, de moarte, de înălțaria lui Hristos. Iară nașterea lui Hristos o lasă,
că el toate le scrie mai pre scurt. Scris-au pentr-aceasta ca și alalți
Evanghelisti, ca să arate pre Iisus Nazarineanul că-i Hristos, carele să arată
așia, în carele s-au împlut toate ce au fost prorocit prorocii de Hristos,
acela-i Hristos și aceastea toate s-au împlut în Iisus Nazarineanul, cum arată
Evanghelistii. Pentr-acea Iisus Nazarineanul iaste Hristos, cel ce era făgăduit
părinților. De a doa oară: Marco n-au fost den cei doisprăzeace apostoli, ce au
fost den cei 70 de ucenici. Cum zic unii, fost-au ascultătoriu și ucenic lui
Pătru, de care pomeneaște în sfîrșitul cărții dentîi. Scris-au Evangheliia lui
în limba grecească, ca și alalți Evangheliști și apostoli, săva că au scris
Evangheliia mai vîrtos pentru rugaria rimlianilor, ce n-au scris în limba
lătinească, ce grecească, că atunci pretutindinile petrecea cu limba grecească
și ovreailor încă n-au scris ovreiaște, ce greceaște. A treia: Evangheliia lui
Marc are trei părți: partea dentîiu despre deregătoriia prorociei lui Hristos
carea o a arătat propoveduind Evangheliia și tîlcuind leagia lui Dumnezău,
certînd păcatele și învățătura strîmbă a jidovilor, prorocind despre venirea
pieririi jidovilor și de venirea lui la giudecată. Alte lucruri încă semnează
aici: chemarea apostolilor și trimeateria lor a propovedui în Iudea și minunile
lor și întrarea lui cia împărătească în Ierosalim și curățirea besearecii.
Această parte dentîiu iaste cuprinsă în ceale treisprăzeace capete dentîiu. A
dooa parte iaste de popiia lui Hristos, caria o a arătat întru răbdaria Sa
pentru păcatele noastre și murind pentru noi, și-i cuprinsă aceasta în 2 capete
în 15– 16. A treia parte iaste de începătura Împărăției slavei Lui, pentru
scularea den morți și trimeaterea apostolilor în toată lumea să propoveduiască
Evangheliia și înălțarea la ceriu și ședearia de-a dereapta Tatălui. Aceastea s
cuprinse în al l6 -lea cap. EVANGHELIA DE LA MARCO. Ion să botează. Veșmîntul și
mîncarea lui. Hristos Să boteză. Să ispiteaște de diiavolul. Povesteaște
Evanghelia. Învață în sinagoga. Vindecă pre drăcitul. Soacra lui Pătru. Mulți
neputincioși. Gubavul. Înceaperea a Evangheliei lui Iisus Hristos, a Fiiuli lui
Dumnedzău. Cumu e scris în proroci: Iată, Eu voiu trimite îngerul Mieu înaintia
feaței Tale, carele va găti calia Ta înaintea Ta. Glasul strigătoriului în
pustie, gătiți calia Domnului, dereapte faceți cărările lui. Era Ioan botezînd
în pustie și propoveduind botezul pocăinței, întru ertăciunea păcatelor. Și
eșiia cătră el toată partea Iudeii și erusalimleanii și să boteza toți în rîul
Iordanului, de la el, ispovedindu-și păcatele lor. Era Ioan îmbrăcat cu peri de
cămilă și brîu de curea prespre mijlocul lui și mînca lăcuste și miiare
sălbatecă. Și propoveduiia zicînd: Vine după mine carele-i mai tare de mine,
Căruia nu-s destoinic plecat a-I dezlega curelele colțunilor lui. Că eu am
botezat pre voi cu apă, iară Acela va boteza pre voi cu Duhul sfînt. Și fu în
zilele acealia, veni Iisus den Nazaretul Galileei și să boteză de la Ioan, în
Iordan. Și aciiși eșind den apă, văzu deșchise ceriurele și Duhul ca un porumbu,
pogorînd spre El. Și glas fu den ceriure: Tu ești Fiiul Mieu cel iubit, întru
Care bine voescu. Și numaidecît scoase pre El Duhul în pustie. Și era acolo în
pustie, patruzeci de zile și patruzecide nopți, ispitit de Satana și era cu
fierile, și îngerii slujiia Lui. Iară după prinsoarea lui Ioan, veni Iisus în
Galilea, propoveduind Evanghelia a împărăției lui Dumnezău. Și zicînd că să
împlu vreamea și s-au apropiat Împărățiia lui Dumnezeu: Pocăiți-vă și creadeți
Evangheliei. Iară îmblînd pre lîngă marea Galileiului, văzu pre Simon și pre
Andreiu, fratele lui, aruncînd mrejile în mare (că era pescari). Și zise Iisus
lor: Veniți după Mine și vă voi face pescari de oameni. Și numaidecît lăsară
mrejile lor, mearsără după El. Și mergînd de acolea puținel, văzu pre Iacov a
lui Zevedeiu și pre Ioan, fratele lui, carii în corabie cîrpiia mrejile sale. Și
numaidecît chemă pre ei și lăsînd pre Zevedeiu, tatăl lor, în corabie cu
slugile, mearsără după El. Și întrară în Capernaum și numaidecît mearsă în
sinagoga, sîmbătă, de învăța. Și să mira de învățătura lui, că era învățând pre
ei, ca cela ce avea puteare și nu ca cărtularii. Și era în sinagoga lor un om
întru carele era duh necurat și strigă. Zicînd: Oh, ce e noao și Ție, Iisuse
Nazarineane, venit-ai să pierzi pre noi? (Ce treabă avem cu tine). Ştiu-te cine
ești, sfîntul lui Dumnezău. Și certă pre el Iisus zicînd: Amuțeaște și eși
dintr-însul. Şi-l scutură pre el duhul cel necurat și strigînd cu glas mare, eși
dentr-însul. Și se spămîntară toți, cîtu să întreba întru eiși zicînd: Ce e
aceasta? Ce învățătură noao e aceasta? Că cu putearea-și și duhurelor celor
necurate porunceaște și ascultă de El. Și eși veastea lui numaicît, întru tot
ținutul Galileiului. Și atunceși, eșind den sinagoga, veniră în casa lui Simon
și a lui Andreiu, cu Iacov și Ioan. Iară soacra lui Simon zăcea, de friguri
prinsă, și numaicît zisără Lui de ia. Și mearse de o sculă țiindu-o de mînă și
aciiși lăsară pre ia frigurile și slujiia lor. Iară cînd fu sara, adusără cătră
El toți beteagii și îndrăciții. Și era tot orașul strînsu la ușe. Și vindecă pre
mulți bolnavi, cuprinși de multe fealiuri de boale, și draci mulți scotea și
nu-i lăsa să grăiască, că cunoștea pre El. Și demineața, foarte de noapte,
sculîndu-să eși. Și mearse în loc pustiiu și acolo Să ruga. Și mearsără după El
Simon și carii era cu el. Și aflînd pre El zisără lui că: Toți caută pre Tine.
Și grăi lor: Blămați în sate și în orașe ce-s mai aproape, ca să propoveduescu
și acolo, că pentru aceaia am venit. Și propoveduiia în sinagoghiile lor, în
toată Galilea, și dracii scotia. Și veni cătră El un stricat, rugînd pre El și
îngenunchind inainte-i și zicînd lui că: de vei vria, poți-mă curăți. Iară
Iisus, fîcîndu-i-să milă, tinse mîna și să atinse de el și zise lui: Voiu,
curățeaște-te! Și deaca zise așia, aciiași să duse de la el stricăciunea și să
curăți. Șicontenind pre el tare, numaidecît mînă pre el. Și zise lui: Caută
nemurui nemică să nu spui, ce pasă de te arată popei și du, pentru curățeniia ta
ce au porîncit Moisi; aceasta mărturie lor. Iară El eșind, începu a propovedui
mult și vestind cuvîntul cît de aciia nu putea El aiavea în cetate să între, ce
afară în locure pustie era și veniia la El de petutindinea. Slăbitul să vindecă.
Pre Mateiu cheamă. Posturi și scîrbe să prorocescu. Ucenicii freacă spice de
grîu. Pîini sfinte. Și iară intră în Capernaum, după cîteva zile, și să auzi că
iaste în casă. Și aciiși să adunară mulți, cît de acii nu putea încăpea nece
înaintea ușei. Și grăiia lor cuvîntul Evanghelii. Atunci veniră la El, aducînd
slăbitul de vine, ce-l purta patru inși. Neputîndu să apropiia cătră El, pentu
mulțime, descoperiră casa unde era și sparsără podul și sloboziră patul în
carele zăcia slăbitul. Iară văzînd Iisus credința lor, zise slăbitului: Fiiule,
ertate-s ție păcatele tale. Iară era aciia șăzînd unii den cărtulari și cugetînd
întru inimile sale: Ce grăiaște așia Acesta hule? Cine poate erta păcatele,
numai singur Dumnezău. Și aciiași înțelegînd Iisus cu duhul său că așia cugeta
ei întru eiși, zise lor: Ce cugetați aceastea întru inimile voastre? Carea-i mai
lesne: a zice slăbănogului, ertate ți-s păcatele tale, au a zice, scoală și-ți
ia patul tău și îmblă? Ce să știți că are Fiiul omenesc puteare a erta păcatele
pre pămînt; (zise slăbănogului): Ție zic, scoală, ia-ți patul tău și pasă
acasă-ți! Și atunceași să sculă și-și luo patul și eși denaintea tuturora, așa
cum să mira toți și lăuda pre Dumnezău, zicînd că neceodinioară n-am văzut ca
aceasta. Și eși iară la mare și toată mulțimea veniia la El și învăța pre ei. Și
trecînd, văzu pre Levie a lui Alfeov șăzînd la vamă și zise lui: Vino după Mine!
Și să sculă, mearse după El. Și fu cînd șădea în casa lui și mulți publicani
(Mitarnici) și păcătoși șădea cu Iisus și cu ucenicii lui, că era mulți și
mergea după El. Și văzînd cărtularii și fariseii pre El mîncîndcu publicanii
(Mitarnici) și cu păcătoșii, ziseră ucenicilor lui că ce mănîncă și bea cu
publicanii (Mitarnici) și cu păcătoșii? Și auzind Iisus aceasta zise lor: Nu
trebuiaște sănătosului vraci, ce bolnavilor. N-am venit să chem derepții, ce
păcătoșii, la pocăință. Iară ucenicii lui Ioan și a fariseilor să postiia.
Veniră și zisără Lui că ce ucenicii lui Ioan și a fariseilor postescu, iară
ucenicii Tăi nu postescu? Atuncea zise lor Iisus: Au pot posti fiii nuntei
cîndu-i mirele cu ei? Pînă când mirele e cu ei nu pot posti. Iară vor veni
zilele cînd să va lua de la ei mirele și atuncea vor posti în aceale zile. Și
nime nu coase peatecul nou în veșmîntul vechiu, că aimintrea va trage peatecul
nou către sine marginile veșmîntului vechiu și mai mare va fi spărtura. Și nime
nu bagă vinul nou în foii vechi că amintrea vinul nou va sparge foii vechi și să
va vărsa, și foii vor pieri; Ce vinul nou în foii noi să bagă. Și fu trecînd El
sîmbăta pren semănături și începură ucenicii lui, mergînd, a zmulge spice.
Atuncea zisără lui fariseii: Iată ce fac sîmbăta, ce nu se cade. Iară El zise
lor: Au neceodinioară n-ați cetit ce-au făcut David, cînd era în lipsă și
flămînzise el și carii era cu el? Cum întră în casa lui Dumnedzeu, supt (în
zilele lui) Aviatar, popa cel mare și mănîncă pîinile sfinte, carele nu să cădea
a mînca, ce numai popilor, și deade și celora ce era cu el? Și zise lor: Sîmbăta
pentru omu-i făcută, nu omul pentru sîmbătă. Derept aceaia Fiiul omenescu
domnu-i și sîmbetei. Mîna uscată să vindecă. Fariseii cu irodiianii țîn sfat. De
atinsul lui Hristos să vindecă mulți. Înaintea lui Hristos dracii îngeunche.
Apostolii. Împărățiia împărecheată în sineși. Hulă pre Duhul Sfînt. Părinții lui
Hristos. Și întră iară în sinagoga și era acolo un om avînd mînă uscată. Şi-l
socotiia, oare, sîmbăta vindeca-l-va pre el, ca să vinuiască? Și zise omului
celui ce avea mînă uscată: Scoală, stai în mijloc! Și zise lor: Cade să sîmbăta
bine a face au rău a face cuiva? Omul a-l piiarde au a-l mîntui? Iară ei tăcea.
Și căutînd spre ei cu mînie, durîndu-L de împietritura inimii lor, zise omului:
Tinde mîna ta. Și tinse și să întregi mîna lui, ca și ceaialaltă. Și eșind
fariseii atunceși cu irodianii, sfat făcură spre El, cum L-ară piiarde pre El.
Ce Iisus să dusе cu ucenicii lui cătră mare, și multă mulțime den Galilea mergea
după Еl, și de la Iudea. Și dela Ierosalim și dela Їdumea și den ceaia parte dе
Iordan, și carii șădea lângă Tir și lângă Sidon, mulțime multă, auzind câte
făcea, veniră cătră Еl. Și zise ucenicilor lui să fie corabiia gata, pentru
mulțimea ca să nu-l calce (împresoare) pre El. Că pre mulți vindecă, cît
năvăliia spre El, ca să să atingă de El, cîți boale avea. Și duhurele necurate
cînd văzură pre El, cădea înaintea Lui și striga grăind că: Tu ești Fiiul lui
Dumnezău. Iară El mult certa pre ei, ca să nu-l facă la arătare pre El. Atuncea
Să sui în munte și chemă la Sine pre ceia ce vru Însuși și veniră cătră El. Și
aduse douăsprăzeace, ca să fie cu El și ca să trimeață pre ei să propoveduiască
Evangheliia. Și să aibă puteare să vindece boalele și să scoță draci. Și puse
numele lui Simon, Pătru. Și Iacov a lui Zevedeiu și Ioan, fratele lui Iacov (și
puse lor numele Voanerghes, ce să zice fiii tunetului). Și Andreiu și Filip și
Vartolomeiu și Matteiu și Toma și Iacob a lui Alfeiu și Tadei și Simon Cananit.
Și Iuda Iscariotis carele și vîndu pre El. Și veniră acasă și să аdună iară
mulțime cît nu putea ei nece bucate să mănînce. Și auzind frățiile lui veniră să
prinză pre El, că zicea că nu-și e în minte. Și cărtularii ce venise den
Ierosalim zicea că are Velzevut și cu domnul dracilor scoate dracii. Și chemă
pre ei, în pilde zise lor: Cum poate Satana pre Satana să scoață? Și macar și
împărățiia de să va împărți, nu poate sta împărățiia aceaia. Și macar și casă de
să va împărechea nu poate sta casa aceaia. Așia și Satana de să va scula pre
sine și să să împărechiiaze, nu poate sta, ce are sfîrșănie. Nu poate nime
vasele celui tare, întrînd în casa lui, să le jăhuiască, de nu va lega întîi pre
cel tare și atunce casa lui va jăhui. Adevăr zic voao că toate păcatele să vor
erta, a fiilor oamenilor, și hulele, măcar cîte vor huli. Dară cela ce va huli
spre Duhul Sfînt nu are ertăciune în veac, ce iaste vinovat giudecății de veac.
Că zicea duh necurat are. Deci veniră frații și muma lui și stînd afară și
trimeasără la El, chemîndu-l pre El. Și cădea mulțimea împregiurul Lui, iară ei
ziseră Lui: Iaca, muma Ta și frații Tăi afară Te caută. Atunci răspunse lor,
zicînd: Cine iaste muma Mea și frații Miei? Și căută pre aceia ce șădea pregiur
de Sine, zise: Iată muma Mea și frații Miei. Că oarecine va face voia lui
Dumnezău, acela e fratele Mieu și sora Mea și mumă. Pilda sămănăturii. Tlâcul
pildei. Spinii. Lumina. Sămînța sămănată în pămînt. Grăunțul de muștariu. Doarme
Hristos în corabie. Și iară începu a învăța lîngă mare și să adună cătră El
mulțime multă, cîtu-i fu lui a întra în corabie să șază pre mare și toată
mulțimea, lîngă mare, era pe uscat. Și învăța pre ei în pilde pre multe și zicea
lor întru învățătura lui. Ascultați: Iată eși un sămănătoriu a sămăna. Și fu
cînd sămăna, una căzu lîngă cale și veniră păsările ceriului și o mîncară. Iară
alta căzu pre pietriș, unde nu avea pămînt mult: și numaidecât răsări și pentru
ce nu avea pământ într- adîncu. Iară răsări soarele, să pîrli, și pentru ce nu
avea rădăcină, să uscă. Și alta căzu în spini și crescură spinii și o înecară și
rod nu deade. Și alta căzu pe pămînt bun și deade rod, rădicîndu-să și crescînd
și aduse una, treizeci și una, șasezeci și una, o sută de ori atîta. Și zise
lor: Cine are urechi de auzirea să auză. Și cînd fu singur, întrebară pre El,
carii era lîngă El, cu cei doisprăzeace, de pildă. Și zise lor: Voao dată iaste
să știți taina Împărății lui Dumnedzău, iară celor den afară, în pilde toate le
vor fi. Ca prevind, să privească și să nu vază și auzind, să auză și să nu
înțeleagă; să nu cîndva să să întoarcă și să să iarte păcatele lor. Și zise lor:
Au nu știți pilda aceasta? Dar cum veți toate pildele înțeleage? Cela ce samănă,
cuvîntul samănă. Deci aceștea sînt carea au căzut lîngă cale, în carii să samănă
cuvîntul, și deca-l aud, numaicît vine Satana și ia cuvîntul ce e sămănat întru
inimile lor. Și aceștea sînt așijderea carii iau sămînța în pietriș, carii deaca
aud cuvîntul, atunceși cu bucurie îl priimescu. Și n-au rădăcină întru eiși, ce
timpurii sînt, deacii fiind scîrbe și goniri pentru cuvînt, numaidecît se
smintescu. Și aceștea sînt carii iau în spini sămînța, aceștea carii aud
cuvîntul. Ce de grija veacului acesta și de înșălăciunea bogăției și de pohtele
altor lucruri intrînd, îneacă cuvîntul și fără rod se face. Iară aceștea sînt
carii iau sămînța în pămînt bun, carii aud cuvîntul și-l primescu și aduc rod,
unul, treizeci și unul, șasezeci și una, o sută de ori atîta. Și zicea lor: Au
doară făcliia pentr-acea o aprindu ca să o pue supt speae sau supt pat, au nu în
sfeașnic să o pue? Că nu iaste nece o ascunsă carea să nu să arate, nece ascunsă
carea să nu vie la aiave. Să are cineva urechi de auzire să auză. Și zicea lor:
Socotiți ce auziți, cu care măsură veți măsura, măsura-să-va și voao și să va
adaoge voao cestora ce auziți. Că cine are, da-i-să-va lui și carele n-are și ce
are lua-să-va de la el. Și zicea: Așia iaste Împărățiia lui Dumnezău ca și un om
ce aruncă sămînța în pămînt. Și doarme și să scoală noaptea și zuoa și sămînța
răsare și creaște, cum nu știe el. Că pămîntul de eluși rodeaște întîi iarbă,
după aceaia spic, după aceaia împle grăunțul de spic. Iară cînd aduce rodul,
numaidecît trimite secerătorii, că au venit săceratul. Și zicea: Cui vom asămăna
Împărățiia lui Dumnezău? Sau în ce pildă vom închipui pre Ia? 

Cu Miu se-nțelegea, Ca să facă mâne sară, De la grecu Bănăcioară, măcar un miel
de frigare, De nu alt lucru mai mare. Decât gazdă păcătoasă, Mai bine slugă
frumoasă, C-a sluji un an sau doi, Și-și va face car și boi; Și-a sluji o lună,
două, Și-și va face casă nouă! De-i călca din urmă în urmă, din străin tot nu-ți
faci mumă. De -i călca din piatră-n piatră, Din străin tot nu-ți faci tată. De-i
călca din flori în flori, Din străin nu-ți faci surori! Mă muncii o vară toată
Ca să fac străinul tată, Și-mi făcui boală curată, Că străinu-i ca pelinul,
Nu-ți știe dorul și chinul. Pe-al său tată n-a ascultat, Ci trei cai și-a
înșelat, Unul negru ca un harap, Altul cu steaua la cap, Al treilea este cel
sur, Și face o țară singur. Dorul meu, bade, și-al tău, De s-ar face-un pod
mereu, Ca să treacă doi cu doi, Și tu, bade, pe la noi. Cine joacă și nu strigă,
Face-i-s-ar gura strâmbă, C-așa-i jocul românesc, Cu strigăt ardelenesc. Când
Anița bani cerea, Se făcea că n-auzea. Îmi intră în casă zbirul, Vândui vaca,
plătii birul. Am vândut cum am putut, Catârași pe gălbinași Dar de bir nu m-am
plătit. Paște, murgule, paște, Paște să mi te-ngrași, Că am să te vând În târg
la Buzău Pe chile de grâu. La Gruia se slobozea, Frumușel că îl lega, În târg,
Doamne, îl scotea, Să-l vândă ca rob voia! Eu iubii numai o dată Și m-a aflat
lumea toată; Am iubit-o numai seara Și-a aflat târgul și țara. M-a iubit neica
pe-ascuns; Dar dușmanii ne-au văzut, S-au grăbit și rău ne-au spus. Şi părinții,
cum aflară, Tare rău se mâniară. Dă, Doamne, cui ai mai dat; Căci de-i da cui
n-ai mai dat, S-o mira ce l-a aflat. Împrejuru-i adunați Ședeau turcii înarmați,
Și pe rând se întreba, Că ce moarte i-ar afla? Iorga încă o roată de mai da,
Începea Corbea de striga. Am o grebliță cu cinci dințișori, Pe zi îmi trebe de o
mie de ori. Că de când te știu pe tine, Nu-mi mai trebuiește nime. Să ne luăm
d-o noapte bună, Că și mâine trebuiți La muncă să mai veniți. Muma cea bună nu
întreabă pe copii de le este foame, ci le dă mâncare. Calul nu se întreabă dacă
vrea orz. Mult mă-ntreabă inima Când mă voi vedea cu ea. Cine mi-a văzut, Cine a
cunoscut Măicuță bătrână, Cu brâul de lână, Pe câmp alergând, De toți întrebând.
La orice treabă, Pe Stan pățitul întreabă. Uită-te la obraz Și nu mă întreba de
necaz, Uită-te la față Și nu mă-ntreba de viață. Eu îl întreb de sănătos dacî-l
întâlnesc. Cât au cheltuit întrebându-le, Lucrurile furate căutându-le, Nimic nu
au aflat. De la cela ce îți ia nu-ți întreba și nu cere înapoi. Pușculița-mi
ruginește, Ținta-n ghioagă se tocește, Murgul sare, nechezește. Murgule,
murguțul meu, ce nechezi așa de greu? Mergea Ghiță șuierând Și cu murgu
nechezând. Junghiule, pătrunchiule, Nu necheza ca caii, Nu zbiera ca vacile. Ce
e lungă cât o drugă, Și de groasă ca o ceapă, Și nechează ca o iapă? Coțofană
brează Pe munte nechează. Împărații și cu craii Fac cetățile cu anii, Și-ncă se
mai nevoiesc De cu ziduri le -ntăresc. Muică, măiculița mea, Toate le-aș obișnui
Și toate le-aș suferi, Numai una nu o pot, Să mă vorbească satul tot. Așa m-aș
duce de pe aici, Că-mi par nopțile prea mici. Mândrii rău că i-o părea Că mă duc
de lăngă ea. Fericită păsărea, Cântă pe o rămurea Și zboară pe unde vrea, Nu-i
pasă de jalea mea! Când am fost nevastă nouă, Auzeam când cade rouă, Și-acum
n-aud nici când plouă. Ploaia plouă, iarba crește, Dorul mândrei mă topește.
N-am văzut verde frunzuță Ca la mândra-n grădinuță, Cât o ninge, cât o plouă, Ea
e tot mândră și nouă. Nici m-a nins, nici m-a plouat, Nici floarea nu s-a uscat.
Geme că i- e greu, că-l plouă mereu, Că-l plouă de-l varsă, Codrului nu-i pasă.
Murgule, coamă rotată, Du-mă la mândra odată, Că ți-oi face grajd de piatră,
Nici ploaia să nu te ploaie, Nici neaua să nu te ningă. Şi-n grădină mă duceam,
Floricele sămănam. Semănat-am mac în prag, Să vie cine mi-i drag. 

În pădurea de la strungă, Măi Bujoare, măi, Stau haiduci cu cușma lungă. Noi am
venit pe stelele cerului, Pe semnele pământului, Pe aburii vântului, Așa am
intrat la Dumneavoastră în casă, C-am văzut o stea verde unde se lasă, Ori
steaua ne-o arătați, ori răspunsul ni-l dați. Ne-a trimis tânărul împărat pe
lumina stelelor, S-o lăsat o stea luminoasă deasupra curților dumneavostră. Noi
după steaua ceea ne-am ohotit, S-a auzit că aveți o zână Catarână. Ori steaua a
căzut aici, Ori fata s-a ascuns în această casă? Ori floarea ne-o arătați, Ori
răspunsul ni-l dați. Pe din jos de Ostrița, Paște boii bădița, Boii pasc și
iarba crește, Mirele întinerește, Boii pasc la iarbă verde, Mirele-n zadar nu
șede. El cu mâna flori adună, Ilenuții de cantină, Cantină de busuioc Să i-o
punem în noroc, cantină de iasomie, S-o pornească-n cununie, Cantină de mirtă
creață, Să i-o slobozim pe față, Cantină de brebenoc, în două cu busuioc, Să i-o
punem de noroc. Mărioară, îți cântăm, Mândră cunună-ți gătăm, Şi pe cap că ți-o
punem, Pe gene și pe sprâncene, Pe codița ochiului Să fie dragă mirelui, Mirelui
și socrilor, Soacrei și cumnatelor, Cum ai fost părinților Cărora cu plecăciune
Le ceri astăzi iertăciune Şi cu această cunună îți iei la ei ziua bună. Frunză
verde de mătasă, Poftim, măicuță, la masă, Luați acul din perete C-un fir de
mătasă verde, Luați acul din fereastră Și-ncepeți cununa-a coasă Cunună de
brebenoc Ca să fie de noroc. Veniți, măicuță, spre noi, Că la noi aici e bine,
La noi cântă ciorile, Şi încep a împleti cunună de aur, Din brebenoc verde,
Fetei s-o poarte pe cap Sâmbătă o singură oră, Duminică ziua-ntreagă. Ia, mamă,
acul Şi-un fir de mătase roșie, Două frunze de brebenoc Fetei pentru cunună.
Copilă din doi părinți, La ce focul te măriți? Ştii că socrul nu ți-i nene Să
gândești că-i este jele, Şi soacra ta nu ți-i mamă, Să-ți ție cuvăntu-n samă, Şi
bărbatul nu ți-i frate Să gândești că nu te-a bate. Ai miluță de la nene,
Făguraș dulce de miere Şi miluță de la mamă, Struțișor dulce de poamă, Şi milă
de la surori, Struțișor verde de flori. Dar mila de la cumnați, Frunză de molizi
uscați, Şi milă de bărbat Ca frunza de păr uscat, Când te bagi să te umbrești,
Şi mai tare te-negrești. Copilă din doi părinți, La ce dracii te măriți, Că
bărbatul nu ți-i frate, Nu gândi că nu te-a bate, Ştii că soacra nu ți-i mamă,
Nu gândi că nu-l îndeamnă. Plângi, mireasă, și suspină, Că intri pe uși străine,
Că bărbatul nu ți-i frate, Nu gândi că nu te-a bate. Frunză verde mărăcină,
Ie-ți, mireasă, ziua bună De la frați, de la surori, De la grădina cu flori, De
la strat cu busuioc, De la feciorii din joc, De la strat de floricele Şi neamuri
și vericele, De la frunza cea de brad, De la puiul cel lăsat, De la soare, de la
lună, De la frunza cea de nuc, Rămâi, maică, eu mă duc. Rămâneți cu bine, Voi
praguri ale casei mele, Pe care au călcat, Picioarele mele albe, Rămâneți cu
bine, Voi dealuri și văi, Căci eu plec de la casa părintească. Bună vremea,
cinstiți gospodari, Bine v-am găsit sănătoși Şi voioși Ca niște trandafiri
faimoși. Bună vremea și dumitale, mireasă, Ce șezi în capul de masă, Drumul pe
care te-ai pornit Să-ți fie în veci fericit. Să nu vă fie cu bănat, Că pe la
dumneavoastră am intrat, Că noi de trei zile îmblăm Şi pe dumneavoastră vă
căutăm. Mireasă oacheșă și frumoasă, Frumoasă și plăcută Ca prin inel trecută,
Cu sprâncene subțirele, Ochi albaștri viorele, Buze rumenele Să se dezmierde
mirele cu ele. Noi suntem de departe, De peste orașe și sate, Munți și mări am
trecut, Multe drumuri am bătut, Drumuri mari și drumuri mici Până ce am ajuns
aici, La a dumneavoastră casă Mare și luminoasă. Şi acuma ascultați Şi vă
minunați. Tânărul nostru împărat Dimineața s-a sculat, Pe ochi negri s-a spălat,
Părul și l-a pieptănat, Straie noi a îmbrăcat, Şi apoi Ne-a chemat pe noi Şi pe
la răsărit de soare Am plecat la vânătoare. Tot am îmbiat Şi am tot vânat Cerul
cu stelele, Şesul cu vâlcelele, Brădetul cu cetina Tufișul cu cătina Codrii cu
fiarele Dumbrăvile cu izvoarele Munții cu pietrele Satele cu fetele. Şi-am dat
de o urmă de zână, Să-i fie mirelui nostru cunună, Şi-am dat peste o floare
aleasă, Să-i fie mirelui nostru mireasă, Și-am dat de o urmă de căprioară Să-i
fie mirelui nostru soțioară, Și-am dat de-o pasăre măiastră, Să-i fie mirelui
nostru nevastă. Bună dimineața, cinstiți socri mari, C-al nostru tânăr împărat
Pe aici a mai îmblat, Bine sama că și-o dat O floricea și-a-nsemnat. Tânărul
nostru-mpărat Grea oaste și-a ridicat. Oastea cum și-a ridicat și poruncă că i-a
dat Ca să plece la vânat, și nimica n-au aflat. Şi-au vânat Țara de sus Până
colo spre apus. Ajungând într-o poiană A dat de-o urmă de fiară. Să fie urmă de
fiară Sau poate de zânișoară? Din oști că ne-au ales Și-nainte ne-au trimes, Pe
lumina stelelor, Pe mireasma florilor, Pe crângul cerului, Pe arborele vântului,
Pe fața pământului Căprioara să-i prindem. La această casă Mândră și frumoasă
Steaua ni se lasă, Urma fiarei intră-n casă, Nouă răspuns să ne iasă. Noi avem
firman de la împărăție cu peceție C-a nostru răspuns este așa: Cine dorește a-l
afla, Un colac de grâu dospit în șase împletit. Bună dimineața, socru mare,
Jupânul nostru mire, Sosindu-i vremea de-nsurat, în zori de zi s-au sculat, Apoi
flintă-au încărcat, Din bucium au buciumat, Mulți voinici au adunat Și spre
răsărit de soare Au plecat la vânătoare. Şi-au vânat Țara de jos Fără de nici un
folos. Au văzut lângă o floare O urmă de căprioară. Pe cai au încălecat Şi pe
drum au plecat, Pe vârtejul vântului, Pe fața pământului. La această casă când
am ajuns, Am văzut floricica pe fereastră Unde s-a ascuns. Acum ori floricica ne
dați, Ori de noi nu scăpați. Noi avem și întărire De la jupânul nostru mire cu
pecete împărătească, Că avem un colac de schimbat. Bună seara, gospodari, Noi
suntem doi frați, Feciori de împărați, Am venit de la jupanul mire. El a adunat
o armată mare, A pornit peste trei mări, S-a oprit la Țarigrad, A cumpărat totul
ce-a văzut: Prosoape, cămăși, diamante Şi o oglindă Să se vadă-n ea. Noi suntem
doi fii firești, De la jupânul mire trimiși, Că jupânul mire dimineața s-a
sculat, Din bucium a bucimat, Multă oaste a adunat Ș-a plecat Peste trei mări și
trei țări în negre depărtări, Prin Țarigrad s-a plimbat, Haine scumpe a
cumpărat, Şi-a ales ce-a fost mai frumos Ca să fie de folos. Bradul se clatină,
Fata se desparte de familie, Rămâi cu bine, familie dragă, Rămâneți cu bine,
mamă și tată. Priviți la acești copii Ce și-au aplecat capetele Şi așteaptă să-i
blagosloviți. Nu-ți cer, părinte dragă, care m-ai crescut, nici aur și nici
argint. Îți cer, părinte, care m-ai crescut, Marea ta blagoslovire,
Blagoslovește, părinte, care m-ai crescut, Să pot pleca pe drumul ales.
Ascultați aceste cuvinte, Căci unde s-a pomenit, așa mari fii să crească, Şi
înaintea părinților să nu greșească: Fiii dumneavoastră așteaptă Iertarea
noastră. Bucură-te, soacră mare, Ai o noră ca o floare, Cea mai harnică din sat
La dormit și la mâncat. Soacră mare, ieși în prag, Ți-am adus ce ți-a fost drag.
Ieși, măicuță, la căruță Şi ia nora de mânuță. Ieși afară, soacră mare, Că-ți
aduc pieptănătoare. Ți-am adus o noră tare, Să-ți ajute la căldare, Să-ți ajute
la ciubăr, Şi la scărmănat de păr. Când grăiește, miorlăiește, Când bea apă se
stropește, Asta-i mică și blajină, Şi-ar fi bună gospodină. Fața-i albă ca
păharul, Gura dulce ca zâharul, Ochii negri ca neghina, Gura dulce ca smochina.
Frunză verde clocotici, Ian ghiciți ce am aici: Ori găină, ori cucoș Pentru
acești părinți frumoși. Săraca găină sură, Cum îmbla pe după șură, Cum îmbla pe
după casă, Dar acum doarme pe masă. Faceți-mi locul mai larg, Să mă cobor de pe
prag, Să mă duc la nănașa Ca să dau găinușa. Găinușa porumbacă N-aș schimba-o
nici pe-o vacă, Vaca trebuiește mulsă, Găina la masă dusă, Moșia trebe lucrată,
Găina la masă dată, Moșia trebe cosită, Găina trebe-mpărțită. Nuna noastră-i
sprâncenată, Iar cocoșul cu pene sure, Ieri scurma pe-afară, Iar în noaptea
asta-i în oală, Şi în farfuria dinaintea nunei mari. Nuntă-n casă de trei zile,
Mirele nu-i nicăierea, Mireasa șade la masă, Mirele nu intră-n casă. Cum de nu
ți-i cu bănat Că departe le-ai măritat, La căsuța mirelui, În fundul pământului,
Unde vântul nu bate, Nici soarele nu arde Nici pasărea nu cântă. Surioară, dragă
surioară, Ce frumos te-ai îmbrăcat, Parcă te-au înveșmântat de nuntă. Scoală și
te uită Cum te-am împodobit, Surioara mea, surioară, Cât de întuneric și urât
ți-a fi într-o căsuță atât de mică, Acolo nu-s nici uși, nici ferești, Nici
vânt, nici soare. Te duci, porumbița noastră, la pieptul negrului pământ, La
casa fără ferești, Unde nu se uită soarele, Unde nu pătrund niciodată razele
lui. Bună casă ai avut, Şi ea nici că ți-a plăcut, Acum alta ți-ai făcut, Fără
uși, fără ferești, în ea ca să viețuiești, Fără pari, fără nuiele, Plină toată
tot de jele, Nu are uși de ieșit, Nici fereastră de privit, Nu-s nici flori de
înflorit, Nici boboci de-mbobocit, Numai loc de veștezit. Dragele mamei
sprâncene, Cum s-or face buruiene, Dragii mamei ochișori, Cum or crește
bozișori, Dragele mamei mânuțe, Că n-or mai face trebuțe. Draga noastră ca o
floare, Ți-ai pus trupul la răcoare. Când ți-a fi cămașa neagră, S-o trimiți ca
să ți-o spăl, Nici cu spumă de săpun, Nici cu apă de izvor, Cu lăcrimioare
de-ale mele, Care le-oi umplea de jele, Şi oi pune-o la uscat, Pe-o creangă de
liliac, Şi le-oi strânge-n păturele Să ai tu noroc de ele. Florile or înflori,
Codrii toți or înverzi, Numai tu n-o să-nflorești, Ci mergi ca să putrezești. Că
mămuca când ar ști C-acest loc l-ai părăsi, Și-napoi iar ai veni, Cărărușa ți-ar
plivi De iarbă și de mohor Să știi că-i e tare dor. Țintirime, țintirime,
Frumoasă gospodină-ți vine, Dar nu vine să-nflorească, Că vine să putrezească.
Moarte, moarte, rea mai ești, Tu acolo năzuiești, Unde nu mai trebuiești, Că
ne-ai pus mâna pe grindă Şi ne-ai făcut larg în tindă, Că ne-ai pus mâna pe
scară Şi ne-ai făcut larg pe-afară, Și-ai pus picioarele prag Şi-ai luat ce ne-a
fost drag Şi-ai pus coatele-n fereastră Şi-ai luat mila din casă. Nu mi te lua
după ape, că apele-s ducătoare, Și-napoi nentorcătoare. Mai ia-mi-te după soare,
Că soarele-i ducător Și-napoi întorcător. Sub o țărnă de pământ este un bujor
înflorit Toată lumea l-a urât Dumneata l-ai îndrăgit. Mare negură s-a lăsat, Şi
la noi în casă a intrat Pe tăicuța l-a luat. Toată vara mi-ai lucrat Pentru trei
scânduri de brad Şi tu mult mi-ai muncit Pentru trei coți de pământ. Câte
dealuri ai suit, Pe toate le-ai coborât, Da pe ist care îl sui înapoi n-ai să-l
cobori. Sunt stele tare multe Mari și mici și mai mărunte, Dar ca luna nu-i
niciuna, Mare, una între stele mândră, luminoasă, Ca mândra mea de frumoasă. La
portița dragei mele, Răsărit-au două stele: Una-i ea și una-s eu, Dorul meu și
dorul tău. Nu e niciuna dintre stele ca ochii mândruții mele, Parcă-ar fi ruptă
din soare. Cu ochi albaștri ca seninul, Așa e mândra mea la față ca soarele
dimineața. După ochi ca murele, Ocolii pădurile. Sprâncenele tale Pene-s de
privighetoare. Așa-i mândra mea la față, ca rouă de dimineață (ori de iarbă
creață). Așa-i mândra mea la ochi, ca roua pe busuioc, Așa-i mândra uneori Ca și
roua de pe flori. Așa-s ei la ochișori, ca roua de pe bujori, Şi la ochi și la
sprâncene ca roua pe viorele, ca doi hulubași la pene. Câtă boală-i pe sub lună,
nu-i ca dorul de nebună. Că dorul unde se pune, Face inima cărbune. Că dorul
unde se lasă, Face lacrimelor casă. Dorul ista-i mare câne, rău te mușcă și te
țâne. Numai luna și o stea, Ştie de patima mea. De-ar fi dorul ca pădurea, Eu
l-aș tăia cu securea. Bate vântul, iarba culcă Dorul mândrei mă usucă. Amară-i
frunza de nuc, Mai amar dorul ce-l duc. 
